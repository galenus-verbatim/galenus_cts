<?xml version="1.0" encoding="UTF-8"?>
<?xml-model href="https://epidoc.stoa.org/schema/dev/tei-epidoc.rng" schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/dev/tei-epidoc.rng" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="lat">De theriaca ad Pamphilianum</title>
        <author>Pseudo-Galen</author>
        <editor>Karl Gottlob Kühn</editor>
        <funder>Andrew W. Mellon Foundation</funder>
        <respStmt>
          <resp>Published original versions of the electronic texts</resp>
          <orgName ref="http://www.graeco-arabic-studies.org/">A Digital Corpus for Graeco-Arabic Studies, funded by the Andrew W. Mellon Foundation</orgName>
          <persName>Mark Schiefsky, Harvard University</persName>
          <persName>Gregory R. Crane, Universität Leipzig</persName>
          <persName>Uwe Vagelpohl, University of Warwick</persName>
        </respStmt>
        <respStmt>
          <resp>Keyboarding</resp>
          <orgName xml:id="DDD">Digital Divide Data</orgName>
        </respStmt>
        <respStmt>
          <resp>Editor-in-Chief, Perseus Digital Library</resp>
          <persName>Gregory R. Crane</persName>
        </respStmt>
        <respStmt>
          <resp>Project Manager (University of Leipzig)</resp>
          <persName>Matt Munson</persName>
        </respStmt>
        <respStmt>
          <resp>Project Assistant (University of Leipzig)</resp>
          <persName>Annette Geßner</persName>
        </respStmt>
        <respStmt>
          <resp>Lead Developer (University of Leipzig)</resp>
          <persName>Thibault Clérice</persName>
        </respStmt>
        <respStmt>
          <resp>Technical Advisor</resp>
          <persName>Bruce Robertson</persName>
        </respStmt>
      </titleStmt>
      <publicationStmt>
        <authority>A Digital Corpus for Graeco-Arabic Studies, funded by the Andrew W. Mellon Foundation</authority>
        <publisher>University of Leipzig</publisher>
        <pubPlace>Germany</pubPlace>
        <idno type="filename">tlg0530.tlg032.1st1K-grc1.xml</idno>
        <availability>
          <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
        </availability>
        <date>2016</date>
      </publicationStmt>
      <sourceDesc>
        <biblStruct>
          <monogr>
            <title xml:lang="lat">Claudii Galeni Opera Omnia</title>
            <author>Pseudo-Galen</author>
            <editor>Karl Gottlob Kühn</editor>
            <imprint>
              <publisher>Cnobloch</publisher>
              <pubPlace>Lipsiae</pubPlace>
              <biblScope unit="vol">14</biblScope>
              <biblScope unit="pp" from="295" to="310">295-310</biblScope>
              <date>1827</date>
              <ref target="https://hdl.handle.net/2027/hvd.hxpp8u?urlappend=%3Bseq=222">HathiTrust</ref>
            </imprint>
          </monogr>
        </biblStruct>
        <biblStruct>
          <monogr corresp="Basel">
            <title xml:lang="lat">Γαληνοῦ Ἅπαντα. Galeni Pergameni Opera omnia</title>
            <author>Galenus</author>
            <editor>Joachim Camerarius</editor>
            <editor>Leonhart Fuchs</editor>
            <editor>Hieronymus Gemusaeus</editor>
            <imprint>              
              <publisher>Cratander</publisher>
              <pubPlace>Basel</pubPlace>
              <biblScope unit="vol">3</biblScope>
              <biblScope unit="pp" from="469" to="472">469-472</biblScope>
              <date>1538</date>
              <ref target="https://www.biusante.parisdescartes.fr/histmed/medica/cote?00039x03">BIU Santé, Medica</ref>
            </imprint>
          </monogr>
        </biblStruct>
        <biblStruct>
          <monogr corresp="Chartier">
            <title xml:lang="lat">Magni Hippocratis Coi, et Claudii Galeni Pergameni archiatrΩn uniuersa quae extant</title>
            <author>Galen</author>
            <editor>René Chartier</editor>
            <imprint>
              <publisher>[s.n.]</publisher>
              <pubPlace>Paris</pubPlace>
              <biblScope unit="vol">12</biblScope>
              <biblScope unit="pp" from="661" to="664">661-664</biblScope>
              <date>1639</date>
              <ref target="https://www.biusante.parisdescartes.fr/histmed/medica/cote?00013x12">BIU Santé, Medica</ref>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <p>The following text is encoded in accordance with EpiDoc standards and with the CTS/CITE Architecture.</p>
      <refsDecl n="CTS">
        <cRefPattern matchPattern="(.+)" n="work" replacementPattern="#xpath(/tei:TEI/tei:text/tei:body/tei:div/tei:div[@n='$1'])"/>
      </refsDecl>
    </encodingDesc>
    <profileDesc>
      <langUsage>
        <language ident="grc">Greek</language>
      </langUsage>
    </profileDesc>
  </teiHeader>
  <text>
    <body>
      <div type="edition" xml:lang="grc" n="urn:cts:greekLit:tlg0530.tlg032.1st1K-grc1">
        <div type="textpart" subtype="work" n="1">
          <pb n="14.295"/>
          <head>ΓΑΛΗΝΟΥ ΠΕΡΙ ΘΗΡΙΑΚΗΣ ΠΡΟΣ
<lb/>ΠΑΜΦΙΛΙΑΝΟΝ
</head>
          <p>
<lb n="1"/>Πολλάκις ἐπιζητοῦντί σοι κράτιστε Παμφιλιανὲ,
<lb n="2"/>τὴν μέθοδον τῆς θηριακῆς ἀντιδότου καὶ τὴν χρῆσιν παρ᾿ ἡμῶν
<lb n="3"/>ἀκοῦσαι τὰ μὲν ἐκ τοῦ παραστάντος ἡμῖν ῥηθέντα οὔτε
<lb n="4"/>σε νομίζω διαμνημονεύειν οὔτε ἐμαυτὸν ἀποχρώντως εἰρηκέναι.
<lb n="5"/>νυνὶ δὲ ἐπὶ σχολῆς γενόμενος καὶ διὰ τῆς μνήμης
<lb n="6"/>ἀνακαλεσάμενος ὅσα κατὰ τὴν περιοδίαν εἶδον ἐν Ῥώμῃ,
<lb n="7"/>παρά τε τοῖς ὑφηγησαμένοις ἡμῖν κατορθούμενα διὰ τοῦ 
<pb n="14.296"/>
<lb n="1"/>φαρμάκου τούτου καὶ ὅσα χρησάμενος αὐτὸς ἐπιτυχὼν κατώρθωσα,
<lb n="2"/>ταῦτ᾿ ᾠήθην δεῖν σοι προσφωνῆσαι συναγαγὼν,
<lb n="3"/>μετὰ τοῦ καὶ τοὺς τρόπους τῆς χρήσεως ὑπογράφειν, καὶ
<lb n="4"/>τὰς διαφορὰς τῶν παθῶν, καὶ τοὺς καιροὺς ἐφ᾿ ὧν τινων,
<lb n="5"/>καὶ πότε χρώμενος <milestone unit="ed1page" n="3.470"/>αὐτῇ τις οὐκ ἂν διαμαρτάνοι.
<lb n="6"/>κομιδῇ γὰρ ἀκούσου τινὸς εἶναι δοκεῖ μοι τὸ ἀποκρύπτεσθαί
<lb n="7"/>τι τῶν εἰς σωτηρίαν διαφερόντων, ὑπὲρ ἧς ἅπαντες οἱ
<lb n="8"/>κατὰ τὴν μητρόπολιν εὔχονται δικαίως, ἅτε δὴ κατ᾿ ἰδίαν
<lb n="9"/>εὐεργετούμενοι καὶ κοινῇ κοσμούμενοι, διὰ τῶν ὑπὲρ τῆς
<lb n="10"/>προνοίας τῇ πόλει πάσῃ κατασκευαζομένων κοινωφελῶν ἔργων.
<lb n="11"/>οἶδα δὲ καὶ τὰς ἄλλας πόλεις ἁπάσας ὅσαι Κρητικαὶ τῆς
<lb n="12"/>σῆς γνώμης τὸ περὶ πάντας δεξιὸν καὶ ἐπιεικὲς οὐ τιμώσας
<lb n="13"/>μόνον, ἀλλὰ καὶ ἀγαπώσας. εἰσὶ δὲ καὶ ἐπὶ τῆς Αἰγύπτου
<lb n="14"/>καὶ ἐπὶ τῆς βασιλίδος πόλεως τοσοῦτοι τὸ πλῆθος φίλοι
<lb n="15"/>σοὶ μόνῳ Κρητῶν, ὅσοι τοῖς ἄλλοις ἅπασιν οὐκ εἰσὶν, ὥστ᾿
<lb n="16"/>εὐλόγως ἄν τινα θαυμάσαι καὶ τὴν τύχην οἰκείως σοι θεμένην
<lb n="17"/>πρὸς τὴν φύσιν τοῦ τρόπου καὶ τοῦ ὀνόματος τὸ
<lb n="18"/>ἐπίσημον, ὡς ἂν προγινώσκουσαν ὅτι μέλλεις ὑπὸ πάντων 
<pb n="14.297"/>
<lb n="1"/>φιλεῖσθαι. ἡ μὲν οὖν κτῆσίς σοι τῆς ἀντιδότου δαψιλὴς
<lb n="2"/>καὶ παρὰ πολλῶν, ἡ δ᾿ ἔντεχνος χρῆσις παρ᾿ ἡμῶν καὶ τῆς
<lb n="3"/>ἡμετέρας περὶ σὲ σπουδῆς καὶ εὐνοίας ὑπόμνημα. ὅνπερ
<lb n="4"/>γὰρ τρόπον αὐλοῦ καὶ λύρας καὶ τῶν ἄλλων μουσικῶν
<lb n="5"/>ὀργάνων οὐδὲν πλέον τοῖς κεκτημένοις μὲν, μὴ χρωμένοις
<lb n="6"/>δὲ, τὸν αὐτὸν τρόπον καὶ ἐπὶ τῶν ἀντιδότων ἔχει, οἷον καὶ
<lb n="7"/>ἐπὶ τῶν ἄλλων ἰατρικῶν φαρμάκων οὐδὲν ὀνίνησιν ἡ κτῆσις
<lb n="8"/>αὐτῶν, τῆς χρήσεως ὑστεριζούσης. εἰ μὲν γὰρ, ὡς ἡ
<lb n="9"/>παρὰ τοῖς πολλοῖς ἐπικρατοῦσα φήμη, πρὸς μόνα τὰ δήγματα
<lb n="10"/>τῶν ἰοβόλων καὶ πρὸς τὰς τῶν δηλητηρίων φαρμάκων
<lb n="11"/>ἐποίει πόσεις, ἕδει καθάπερ τι κειμήλιον οἴκοι κατακείμενον
<lb n="12"/>περιορᾷν τὸ φάρμακον, ὑπὸ τοῦ χρόνου δαπανώμενον,
<lb n="13"/>τῆς χρείας οὐ καλούσης. ἐπεὶ δὲ πρὸς τούτοις καὶ
<lb n="14"/>εὐγηρίαν ὑπισχνεῖται καὶ μακροβιότητα καὶ ἀκρίβειαν αἰσθήσεως,
<lb n="15"/>καὶ διαμονὴν ὑγείας, καὶ οὐ μόνον τῶν παρόντων
<lb n="16"/>νοσημάτων λύσιν, ἀλλὰ καὶ τῶν ἔσεσθαι μελλόντων κώλυσιν,
<lb n="17"/>εὔλογον οἴομαι καὶ ἐν ὑγείᾳ οὐκ ἀποστρέφεσθαι τὴν χρῆσιν
<lb n="18"/>αὐτῆς, τῆς ἀπαλλαγῆς τῶν ἐνοχλούντων παθῶν τὸ τὴν 
<pb n="14.298"/>
<lb n="1"/>ἀρχὴν μὴ παθεῖν προτιμῶντα. πολλοὶ γοῦν τῶν ἐν Ῥώμῃ
<lb n="2"/>μεγάλα δυναμένων κατὰ νεομηνίαν τοῦ φαρμάκου προσφέρονται.
<lb n="3"/>οἱ δὲ ἀπολεξάμενοι τὴν τετάρτην τῆς σελήνης ἐπὶ
<lb n="4"/>τρεῖς κατὰ τὰς ἑξῆς ἡμέρας προευπεπτηκότες καὶ τῆς κοιλίας
<lb n="5"/>ἠρέμα προεπιμεληθέντες, περὶ τὴν τρίτην ὥραν προσφέρονται
<lb n="6"/>τοῦ Ἑλληνικοῦ κυάμου μέγεθος, σὺν μέλιτος κοχλιαρίῳ
<lb n="7"/>ἑνὶ καὶ ὕδατος θερμοῦ κυάθοις δυσὶν, οὐχ ἵνα τι
<lb n="8"/>διοχλοῦν νόσημα ἀποστρέψωνται, ἀλλ᾿ ἵνα παντὸς νοσήματος
<lb n="9"/>ἀπερίπτωτοι μένωσι καὶ τῆς προθέσεως οὐκ ἀποτυγχάνωσι.
<lb n="10"/>χρηστὸν γὰρ αὐτοῖς ἀποφαίνει τὸ αἷμα οὐ τὴν
<lb n="11"/>φερομένην ἐν αὐτῷ φαυλότητα ἀποκρίνουσα, ἀλλ᾿ ἐξοικειοῦσα
<lb n="12"/>τὴν ἀτοπίαν καὶ κρατοῦσα τῆς, παρὰ φύσιν ποιότητας. κατὰ
<lb n="13"/>δὲ τὰς ἀποδημίας, ὅταν ὑπονοήσωσι χώρας τινὰς νοσώδεις,
<lb n="14"/>ἣ μοχθηρίας ὑδάτων, τὸν αὐτὸν τρόπον προσφερόμενοι
<lb n="15"/>ἐξασφαλίζονται τὴν ἔξιν τοῦ σώματος, ὥσπερ ὅπλῳ τινὶ σωτηρίῳ
<lb n="16"/>τῷ φαρμάκῳ χρώμενοι, καὶ διαμένουσιν ἀπήμονες.
<lb n="17"/>τῶν δ᾿ ἐμῶν διδασκάλων ὁ πρεσβύτατος ἀνὴρ, εἰ καί τις 
<pb n="14.299"/>
<lb n="1"/>ἄλλος ἐμπειρίᾳ τέχνης καὶ ἐπιεικείᾳ γνώμης διαφέρων, Αἰλιανὸς
<lb n="2"/>Μέκκιος, ἔφη ποτὲ τὴν Ἰταλιῶτιν χώραν ὑπὸ λοιμοῦ
<lb n="3"/>πιεσθεῖσαν, ὀξεῖς θανάτους καὶ φθορὰν ἀνθρώπων πολλὴν
<lb n="4"/>παθεῖν, ἐν δέει δὲ πάντων ὁμοίως, καὶ τῶν ἰατρῶν καὶ
<lb n="5"/>ἡγουμένων ἀνδρῶν ὑπαρχόντων, εἰσηγήσασθαι μόνῃ χρῆσθαι
<lb n="6"/>τῇ θηριακῇ, τῶν ἄλλων ἁπάντων ἀπρακτούντων βοηθημάτων,
<lb n="7"/>καὶ τῶν μὲν ἤδη νοσούντων λαβόντων τινὰς ἀνασφῆλαι,
<lb n="8"/>τινὰς δὲ καὶ διαφθαρῆναι. τοὺς δὲ πρὸ τοῦ νοσῆσαι προσενεγκαμένους
<lb n="9"/>πάντας οὐ μόνον τὸν κίνδυνον, ἀλλὰ καὶ
<lb n="10"/>τὴν πεῖραν τοῦ πάθους διαφυγεῖν, καὶ θαυμαστὸν οὐδέν·
<lb n="11"/>εἰ γὰρ καὶ θανασίμων φαρμάκων πινομένη δύναται κρατεῖν,
<lb n="12"/>νικήσει καὶ φθορὰν ἀέρος ἀδικοῦσαν τὸν ἄνθρωπον,
<lb n="13"/>ὅπερ δὴ καὶ τοὺς πολλοὺς τῶν ἰατρῶν καὶ τοὺς ἰδιώτας
<lb n="14"/>ἅπαντας κοινῇ διαλανθάνειν μὴ θαυμάσαις. ὀποὶ γάρ εἰσι
<lb n="15"/>καὶ χυλοὶ καὶ φλοιοὶ καὶ ῥίζαι καὶ ἄνθη καὶ σπέρματα
<lb n="16"/>καὶ σαρκία ἐξ ὧν συνέστηκεν ὥσπερ οὖν καθ᾿ ἓν τούτων
<lb n="17"/>ἕκαστον ἱκανὸς ὁ χρόνος ἐξίτηλον ἀποφῆναι, οὕτω καὶ τὴν ﻿
<pb n="14.300"/>
<lb n="1"/>ὅλην τοῦ φαρμάκου σύνθεσιν, τοῦτό τε ὑφορώμενοι τῶν
<lb n="2"/>ὑλικῶν ἰατρῶν οἱ χαριέστατοι πωλοῦσιν ἢ δωροῦνταί τισι
<lb n="3"/>τὴν ἄγαν| παλαιουμένην. αὐτοὶ δὲ τῆς χρείας καλούσης
<lb n="4"/>ἐνεργεστάτῳ καὶ ὡραιοτάτῳ χρῶνται τῷ φαρμάκῳ, οὐ γὰρ
<lb n="5"/>ἔξεστιν ἑαυτοῖς βοηθοῦσιν ἀποτυγχάνειν. ὁριῶ δέ σοι καὶ
<lb n="6"/>τὰς ἄλλας προδεσμίας τῶν χρόνων καὶ τὰς διαφορὰς τῶν νοσημάτων,
<lb n="7"/>πρὸς ἅστινας καὶ ὁπότε χρώμενος αὐτῇ τις οὐκ ἀποτεύξεται.
<lb n="8"/>ἐπὶ μὲν γὰρ τῶν ἐχεοδήκτων καὶ ὀφιοδήκτων καὶ
<lb n="9"/>ἀσπιδοδήκτων καὶ λυσσοδήκτων καὶ καθόλου τῶν ὑπό τινος τῶν
<lb n="10"/>ἰοβόλων δηχθέντων, ἢ νυγέντων, ἢ ψυγέντων, ἱκανῶς ἄγαν
<lb n="11"/>ἡ πρόσφατος δύναται βοηθεῖν· ἔστι δὲ πρόσφατος
<lb n="12"/><milestone unit="ed2page" n="12.962"/>μέχρις ἐτῶν λστ΄· καὶ πρὸς τὰ θανάσιμα πάντα. μετὰ
<lb n="13"/>δὲ τὸν χρόνον τοῦτον κατάλληλος ἅπασι τοῖς ἄλλοις πάθεσι,
<lb n="14"/>περὶ ὧν ὑπόμνημα γράψομεν, πολλῶν πλειόνων ὄντων ἄλλων
<lb n="15"/>εἰς ἀριθμὸν τῶν προειρημένων. δοκίμιον οὖν τοῦτο ἐνεργοῦς
<lb n="16"/>καὶ ἀπράκτου φαρμάκου· φάρμακον ὑπήλατον, ἢ ἐμετήριον,
<lb n="17"/>ἢ ἑλλέβορον, ἢ σκαμμωνίαν, ἢ ἄλλο ὅ τι βούληταί τις ἀνδρικώτατον, 
<pb n="14.301"/>
<lb n="1"/>ὡς μέλλον καθαίρειν, ἐπιδώσει, προσεπιδοὺς
<lb n="2"/>τῆς ἀντιδότου, κυάμου Ἑλληνικοῦ τὸ μέγεθος, καὶ οὐ καθαρθήσεται,
<lb n="3"/>οὐδ᾿ ἔν τινι συναισθήσει καθάρσεως ὁ λαβὼν
<lb n="4"/>ἔσται. γενόμενος δὲ ἐξελέγχει τῆς ἀντιδότου τὴν διὰ χρόνου
<lb n="5"/>ἀπραξίαν· δίδοται δὲ πρὸς τὰς τῶν θανασίμων φαρμάκων
<lb n="6"/>πόσεις καὶ πρὸς τὰς τῶν ἰοβόλων πληγὰς μετ᾿
<lb n="7"/>οἴνου κυάθους γ΄. τοῦ φαρμάκου καρύου Ποντικοῦ τὸ μέγεθος,
<lb n="8"/>καὶ ἐπιδιδομένη καὶ προσλαμβανομένη, εἰ δι᾿ ὑφοράσεώς
<lb n="9"/>τις ἔχει φαρμακείας· ὁμοίως καὶ πρὸς τοὺς ὑπό τινος
<lb n="10"/>αἰτίας ἀδήλου κινδυνεύοντας, τῆς ἐν τῷ σώματι διαφθορᾶς
<lb n="11"/>μιμησαμένης θανασίμου φαρμάκου ποιότητα. βοηθεῖ καὶ
<lb n="12"/>ταῖς προσφάτοις καὶ χρονίαις βηξὶ, καὶ ἐφ᾿ ὧν ἄλγημά τι
<lb n="13"/>τοῦ θώρακος, ἢ πλευρᾶς, ἀπυρέτοις μετ᾿ οἰνομέλιτος, πυρέσσουσι
<lb n="14"/>δὲ μεθ᾿ ὑδρομέλιτος εἰς νύκτα, κυάμου τὸ μέγεθος
<lb n="15"/>Αἰγυπτίου. ὁμοίως καὶ πρὸς τοὺς ἐμπνευματουμένους
<lb n="16"/>στομάχους ἢ στροφουμένους, ἔντερον ἢ κῶλον ὀδυνωμένους,
<lb n="17"/>ἐπὶ τούτων ἡ πόσις γενέσθω δι᾿ ὕδατος, τὸ δ᾿ αὐτὸ φάρμακον 
<pb n="14.302"/>
<lb n="1"/>διδόσθω κυάμου τὸ μέγεθος ἕωθεν. δύναται καὶ
<lb n="2"/>ὄρεξιν ἐπιτεταμένην ἀναστεῖλαι, καὶ ὑπτιωμένην ἀναγεῖραι,
<lb n="3"/>τὸ οἰκεῖον ἑκάστῳ τῶν τῆς φύσεως ἔργων μέτρον ἀποκαθιστᾶσα.
<lb n="4"/>ἡ δὲ πόσις καὶ ἐπὶ τούτων ἰσομεγέθης τῇ προειρημένῃ
<lb n="5"/>δι᾿ ὕδατος, ἢ κράματος, μήτε πλείων κυάθων γ΄.
<lb n="6"/>μήτε ἐλάσσων δύο· ἀγαθὴ καὶ παντὸς τύπου ῥῖγος ἀπαλλάξαι,
<lb n="7"/>καὶ περίψυξιν, καὶ χολημεσίαν τὴν ἐν ταῖς ἐπιβολαῖς
<lb n="8"/>ἔσθ᾿ ὅτε συνεδρεύουσαν τῶν παροξυσμῶν, κατὰ ταὐτὰ τοῖς
<lb n="9"/>προειρημένοις διδομένη. εἰ δέ τις αὐτῇ πρὸ τῶν ἐπισημασιῶν
<lb n="10"/>τρὶς ἢ τὸ πλέον τετράκις χρήσεται, περιγράφει τέλεον
<lb n="11"/>τοὺς πυρετοὺς, μετὰ τοῦ καὶ τὴν δίαιταν τῇ ὠφελείᾳ
<lb n="12"/>τῇ ἀπὸ τοῦ φαρμάκου μὴ ἀντιπράσσειν. οὐδὲν γὰρ οὕτως
<lb n="13"/>ἐστιν ἰσχυρὸν ἐν ἰατρικῇ βοήθημα, ὃ τὴν ἐξ αὐτοῦ γινομένην
<lb n="14"/>ὄνησιν δύναται ἐπαγαγεῖν, ἢ ἀντιπρασσόμενον ὑπὸ τῶν
<lb n="15"/>κατὰ δίαιταν, ἢ μὴ συνεργούμενον. πεπίστευται δὲ καὶ ταῖς
<lb n="16"/>γυναιξὶ τὰς ἐπιμηνίους καθάρσεις κινεῖν, καὶ τὰ νεκρὰ
<lb n="17"/>τῶν ἐμβρύων ἐκβάλλειν, ἃ δι᾿ ἀσθένειαν οὐ δύναται ἡ
<lb n="18"/>φύσις ἀποτρίψασθαι πολλάκις θέλουσα. δίδοται δὲ ἐπὶ τούτων 
<pb n="14.303"/>
<lb n="1"/>διὰ γλυκέος, ἢ μελικράτου προεφηψημένου, <milestone unit="ed1page" n="3.471"/>δικτάμνου,
<lb n="2"/>ἢ πηγάνου, κυάμου Αἰγυπτίου τὸ μέγεθος, ὅ τινες
<lb n="3"/>ἐπιχωρίως κίθη καὶ κιβώριον καλοῦσι. χρήσιμος δὲ καὶ
<lb n="4"/>ὑδρωπικοῖς καὶ ἰκτερικοῖς μετὰ ἀσάρου ἀφεψήματος. ἐπὶ
<lb n="5"/>μὲν τῶν ὑδρωπικῶν οἱ μὲν αὐτὸ καταπίνειν διδόασι τὸ
<lb n="6"/>φάρμακον πρὸ τῶν σιτίων, οἱ δὲ καὶ ἀνιέντες ὀξυκράτου
<lb n="7"/>κυάθῳ ἑνὶ, τότε γὰρ δίψους ἄκος μέγα γίνεται, καὶ τὴν
<lb n="8"/>ὅλην ἕξιν εὐτονωτέραν ἀποδείκνυσι, καὶ τὴν πλεονεξίαν τῶν
<lb n="9"/>ὑγρῶν μετὰ τοῦ μειοῦν καὶ ξηροτέραν ἀποφαίνει τῇ φύσει.
<lb n="10"/>ποιεῖ καὶ πρὸς τὰς τῆς φωνῆς ἀποκοπὰς, καὶ κατ᾿ ἰδίαν
<lb n="11"/>πινομένη καὶ ἐν τῷ στόματι κατεχομένη, μιγνυμένης τραγακάνθου
<lb n="12"/>διπλῆς τῷ ποτῷ, μετ᾿ οἰνομέλιτος, ἢ γλυκέος.
<lb n="13"/>τοὺς δὲ ὑπὸ τῆς γλώττης κατέχοντας, ἀποτήκειν δεῖ τὸ
<lb n="14"/>φάρμακον κατ᾿ ὀλίγον, ὅνπερ εἰώθαμεν χρῆσθαι τρόπον
<lb n="15"/>κᾀν ταῖς καλουμέναις ἀρτηριακαῖς. ἁρμόζει καὶ τοῖς αἱμοπτοϊκοῖς,
<lb n="16"/>ἐάν τε ἀπὸ θώρακος ἐάν τε ἀπὸ πνεύμονος ἡ
<lb n="17"/>ἀναγωγὴ γίγνεται, προσφάτου μὲν οὔσης τῆς ἀναφορᾶς, μετ᾿
<lb n="18"/>ὀξυκράτου διδομένη, κεχρονισμένης δὲ, μεθ᾿ ὕδατος κυάθων 
<pb n="14.304"/>
<lb n="1"/>γ΄. πολλῷ δ᾿ ἄμεινον, εἰ προαφεψήσεις τὶ τῷ ὕδατι, τοῦ
<lb n="2"/>καλουμένου συμφύτου τῆς πόας. ἡ δὲ πόσις εἰς νύκτα καὶ
<lb n="3"/>πρωῒ κυάμου <milestone unit="ed2page" n="12.963"/>Αἰγυπτίου τὸ μέγεθος. ἐπὶ δὲ τῆς
<lb n="4"/>Ῥώμης οἶδα τοὺς καθηγησαμένους ἡμῶν ἐπὶ τῶν τοιούτων
<lb n="5"/>χρωμένους καὶ τῇ διὰ φελλῶν δυνάμει, ἧς τὴν πλοκὴν ἂν
<lb n="6"/>οὕτω δέῃ εὐκαιροτέραν σοι παραθήσομαι, καὶ ἐν κύκλῳ δὲ
<lb n="7"/>καὶ ἔμπροσθεν, καὶ ὄπισθεν περιθάλποντας δαψιλεῖ τῷ
<lb n="8"/>φαρμάκῳ τὸν θώρακα, καὶ τὰ πολλὰ ἐκράτουν τὸ πάθος
<lb n="9"/>διὰ τῆς τοιαύτης ἀγωγῆς. ἁρμόζει δὲ καὶ τοῖς νεφριτικοῖς
<lb n="10"/>καὶ δυσεντερικοῖς καὶ τοῖς λιθιῶσι καὶ δυσπνοϊκοῖς καὶ
<lb n="11"/>τοῖς περὶ τὸ ἧπαρ καὶ σπλῆνα καὶ σκιῤῥώδη τινὰ πεῖσιν,
<lb n="12"/>ἢ ἄλλως κεχρονισμένην ἔχουσι, δι᾿ ὀξυμέλιτος διδομένη ἐπὶ
<lb n="13"/>τῶν σκιῤῥωδῶν· ὀξύμελι δὲ ἀπὸ τῶν μελικηρίδων ληπτέον,
<lb n="14"/>τοῦτο γὰρ εὔθετον, καὶ Ἱπποκράτης ἐν τῷ περὶ διαίτης
<lb n="15"/>λέγει· ὀποῦ δὲ δι᾿ ὄξους σκιλλητικοῦ κυάθου ἑνὸς ἥμισυ,
<lb n="16"/>ἐπὶ τῶν δυσπνοϊκῶν· ἐπὶ δὲ τῶν λιθιώντων μετὰ ἀφεψήματος
<lb n="17"/>σελίνου, ἢ πετροσελίνου· ἐπὶ δὲ τῶν νεφριτικῶν
<lb n="18"/>μετὰ οἰνομέλιτος· ἐπὶ δὲ τῶν δυσεντερικῶν μετὰ Συριακοῦ ﻿
<pb n="14.305"/>
<lb n="1"/>ῥοὸς ἀφεψήματος. ἐπὶ δὲ τῶν ἐπιληπτικῶν, ὀλιγαιμίας μὲν
<lb n="2"/>περὶ τὴν ἕξιν οὔσης, μελικράτῳ, πολυαιμίας δὲ καὶ πάχους,
<lb n="3"/>ἐν ὀξυμέλιτι· τινὲς δὲ τῶν δοκίμων ἰατρῶν ἐπὶ τούτων νᾶπυ
<lb n="4"/>διδόασι προαναγαργαρίζεσθαι, ἔπειθ᾿ οὕτως τοῦ φαρμάκου
<lb n="5"/>προσφέρουσιν εἰς νύκτα μεθ᾿ ὕδατος, ὅσον Ἑλληνικοῦ κυάμου
<lb n="6"/>τὸ μέγεθος. καθόλου δι᾿ εἰπεῖν, ὅπου τὰ ἄλλα πάντα
<lb n="7"/>βοηθήματα μηδὲν ἰσχύσει, ἀλλ᾿ ἡττᾶται πρὸς τῶν νοσημάτων,
<lb n="8"/>ἐπὶ τούτων ἡ ἀντίδοτος πινομένη παραδόξως κατορθοῖ.
<lb n="9"/>ἤδη γοῦν καὶ ἐπὶ τῶν χολερικῶν ἀπαυδώντων καὶ ἐπὶ
<lb n="10"/>καρδιακῶν ἐν ἐσχάτοις ὄντων ἐπιδοθεῖσα παλιγγενεσίαν
<lb n="11"/>ὥσπερ τοῖς λαβοῦσιν ἐπεδωρήσατο. ἀλλ᾿ οὔτε δυνατὸν οὔτε
<lb n="12"/>ἁρμόζον περὶ πάντων γράφειν. ἀπὸ γὰρ τῶν γεγραμμένων
<lb n="13"/>τὶς ὁρμώμενος, δυνήσεται τοὺς λογισμοὺς μετατιθεὶς καὶ
<lb n="14"/>ἐπὶ τῶν λοιπῶν ἐπιτυχῶς αὐτῇ χρῆσθαι. τοὺς δὲ ἐπὶ πλέον
<lb n="15"/>ἤδη σπουδάζοντας ἐπαινεῖν τὸ φάρμακον παραμεμπτέον,
<lb n="16"/>οὐχ ὡς ἰατρικὴν, ὀχλαγωγικὴν δὲ μᾶλλον ὑπόσχεσιν αὐτῷ
<lb n="17"/>προσάπτοντας, οἳ καὶ πρὸς ὠταλγίαν αὐτό φασι ποιεῖν καὶ
<lb n="18"/>δυσηκοΐας καὶ ἀμβλυωπίας καὶ κιονίδας καὶ τὰς καλουμένας 
<pb n="14.306"/>
<lb n="1"/>ἄφθας. ὁ γὰρ τοιοῦτος ἔπαινος διαβολὴν ἔοικε φέρειν
<lb n="2"/>μᾶλλον τῷ φαρμάκῳ ἢ σύστασιν. εἰ γάρ ἐστι δι᾿ εὐτελοῦς
<lb n="3"/>ὕλης ἄμεινον ἰᾶσθαι τὰ τοιαῦτα τῶν παθῶν, ἄπρακτον τὸ
<lb n="4"/>μετὰ πολυτελείας ἔλαττον περιγιγνόμενον τοῦ τέλους. ὑπὲρ
<lb n="5"/>δὲ τῆς σκευασίας εἰπεῖν τι ἀναγκαῖον, ἐπεὶ καὶ αὐτὴ δεῖταί
<lb n="6"/>τινος ἐντρεχείας. ὁ μὲν γὰρ Μενεκράτης οὐδὲν ὑπὲρ
<lb n="7"/>αὐτῆς διέσταλκε. ἐπεὶ δὲ λαμβάνειν ἡδυχρόου τὸ φάρμακον,
<lb n="8"/>καὶ ἑτέρων ἀρτίσκων, σκιλλητικῶν καὶ θηριακῶν, πρότερον
<lb n="9"/>περὶ τῆς σκευασίας τούτων λεκτέον. Ἡδυχρόου σκευασία.
<lb n="10"/>♃ Ἀσπαλάθου ῥίζης φλοιοῦ, καλάμου ἀρωματικοῦ,
<lb n="11"/>κόστου, ἀσάρου, ξυλοβαλσάμου, φοῦ, ἀμαράκου, μαστίχης,
<lb n="12"/>ἀνὰ δραχ. στ΄. σχοίνου ἄνθους δραχ. ιβ΄. οἱ δὲ δραχ. κδ΄. κινναμώμου
<lb n="13"/>δραχ. ιβ΄. ἀμώμου, κασσίας, ῥᾶ Ποντικοῦ, ἀνὰ δραχ. ιε΄.
<lb n="14"/>νάρδου Ἰνδικῆς, μαλαβάθρου φύλλων, ἀνὰ δραχ. * ιστ΄, σμύρνης,
<lb n="15"/>κρόκου, ἀνὰ δραχ. ιβ΄. οἴνῳ Φαλερίνῳ ἀναλάμβανε, ὀποβαλσάμῳ
<lb n="16"/>παραπτόμενος ἐν τῷ ἀναπλάττειν καὶ ἔα ξηραίνεσθαι
<lb n="17"/>ἐν σκιᾷ. Περὶ ἀρτίσκων σκιλλητικῶν. Τροχίσκους 
<pb n="14.307"/>
<lb n="1"/>τοὺς σκιλλητικοὺς οὕτω σκευάζομεν. σκίλλαν περίπλασσε
<lb n="2"/>πηλῷ καὶ βάλλε εἰς κάμινον βαλανείου καιομένην, τῇ δ᾿
<lb n="3"/>ἐπιούσῃ ἡμέρᾳ τοῦ ἐντὸς λαβὼνδραχ.ρκ΄. καὶ ὀροβίνου ἀλεύρου
<lb n="4"/>δραχ.ξ΄. λειώσας ὁμοῦ ποίει τροχίσκους. Ἀρτίσκοι θηριακοί. Ἀρτίσκοι
<lb n="5"/>δὲ θηριακοὶ οὕτω σκευάζονται, λαβὼν ἔχεις δ᾿. ἢ πέντε
<lb n="6"/>πυῤῥὰς, ἄμεινον δὲ εἶναι νεοθηράτους, αἱ γὰρ πολλῷ χρόνῳ
<lb n="7"/>καθειργμέναι ἰωδέστεραι τὴν ἕξιν εἰσίν. ἔστι δὲ τοῦτο
<lb n="8"/>τεκμήρασθαι ἀπὸ τοῦ νηστεύσαντος ἀνθρώπου, ἔπειτα τοῦ
<lb n="9"/>πρὸς κεφαλὴν μέρους καὶ τοῦ πρὸς οὐρὰν ἀφαιρεῖν ἀνὰ
<lb n="10"/>τετραδάκτυλον καὶ τὴν φολίδα πᾶσαν ἀποδέρειν, <milestone unit="ed2page" n="12.664"/>καὶ
<lb n="11"/>πᾶν τὸ ἔντερον ἐκβάλλειν· τὰ δὲ λοιπὰ ἕψειν ἐν καινῇ
<lb n="12"/>χύτρᾳ μετ᾿ ἀνήθου· ἑψηθεισῶν δὲ τῶν σαρκῶν καθαίρειν
<lb n="13"/>τὰς ἀκάνθας, ἐπιμελῶς δὲ τὰς σάρκας ἱστᾷν δεῖ, ἵνα μὴ
<lb n="14"/>διαλάθῃ ἄκανθα, καὶ ῥῖψαι καὶ ἄρτου καθαροῦ ξηροῦ τὸ
<lb n="15"/>ἴσον προσβάλλειν, καὶ συλλειοῦν, ἔπειτα προσαπτόμενος
<lb n="16"/>ὀποβαλσάμῳ τροχίσκον ἀνάπλασσε καὶ ψῦχε ἐν σκιᾷ. αὐτὴ
<lb n="17"/>δὲ ἀντίδοτος κατὰ Ἀνδρόμαχον τὸν πεποιηκότα αὐτὴν συντίθεται
<lb n="18"/>τρόπῳ τοιῷδε. ὠνομάσθη δὲ παρ᾿ Ἀνδρομάχου 
<pb n="14.308"/>
<lb n="1"/>γαλήνη. οἱ μετ᾿ αὐτὸν δὲ παραλαβόντες, οἶον Κρίτων καὶ
<lb n="2"/>οἱ κατ᾿ αὐτὸν, διὰ τὸ ἔχειν αὐτὴν τῆς σαρκὸς τῶν ἐχιδνῶν,
<lb n="3"/>ὠνόμασαν αὐτὴν θηριακήν. ♃ Ἀρτίσκων σκιλλητικῶν δραχ.
<lb n="4"/>μδ΄. ἀρτίσκων θηριακῶν δραχ. κδ΄. ἀρτίσκων ἡδυχρόου δραχ. κδ΄.
<lb n="5"/>κινναμώμου, πεπέρεως μέλανος, ὀποῦ μήκωνος, ἀνὰ δραχ. κδ΄.
<lb n="6"/>ἴρεως Ἰλλυρικῆς, γλυκυῤῥίζης, ὀποβαλσάμου, ῥόδων ξηρῶν,
<lb n="7"/>σκορδίου Κρητικοῦ, βουνιάδος σπέρματος, γογγυλίδος ἀγρίας,
<lb n="8"/>ἀγαρικοῦ, ἀνὰ δραχ. ιβ΄. κρόκου, σμύρνης, ζιγγιβέρεως, ῥᾶ
<lb n="9"/>Ποντικοῦ πενταφύλλου ῥίζης, καλαμίνθης, πρασίου, πετροσελίνου,
<lb n="10"/>στοιχάδος, κόστου, πεπέρεως λευκοῦ, ἀνὰ δραχ. στ΄.
<lb n="11"/>δικτάμνου Κρητικοῦ, σχοίνου ἄνθους, λιβάνου ἄῤῥενος, τερμινθίνης
<lb n="12"/>Χίας, κασσίας σύριγγος μελαίνης, νάρδου Ἰνδικῆς,
<lb n="13"/>ἀνὰ δραχ. στ΄. πολίου ἄνθους Κρητικοῦ, στύρακος, σελίνου
<lb n="14"/>σπέρματος, σεσέλεως, θλάσπεως, ἄμμεως, χαμαίδρυος,
<lb n="15"/>χαμαιπίτυος, ὑποκιστίδος χυλοῦ, μαλαβάθρου,
<lb n="16"/>νάρδου Κελτικῆς, γεντιανῆς ῥίζης, ἀνίσου, μήου, μαράθρου
<lb n="17"/>σπέρματος, Λημνίας μίλτου σφραγῖδος, χαλκίτεως ὀπτῆς,
<lb n="18"/>ἀμώμου, ἀκόρου, καρποβαλσάμου, φοῦ Ποντικοῦ, ὑπερικοῦ,
<lb n="19"/>ἀκακίας, καρδαμώμου, κόμμεως, ἀνὰ δραχ. δ΄. δαύκου 
<pb n="14.309"/>
<lb n="1"/>σπέρματος, χαλβάνου, σαγαπηνοῦ, ἀσφάλτου, ὀποπάνακος,
<lb n="2"/>καστορίου, κενταυρίου λεπτοῦ, ἀριστολοχίας κληματίτιδος,
<lb n="3"/>ἀνὰ δραχ. β΄. μέλιτος Ἀττικοῦ λίτραν ι΄. οἱ δὲ στ΄. οἱ δὲ δ᾿.
<lb n="4"/>οἴνου Φαλερίνου ξε. β΄. βαλὼν εἰς ὅλμον ὀπὸν ὑποκιστίδος,
<lb n="5"/>σμύρναν, σαγαπηνὸν, γλυκύῤῥιζον, στύρακα, ἀκακίαν, ὀποπάνακα,
<lb n="6"/>παραστάζων κατὰ μικρὸν μέλι καθ᾿ ἓν, κόπτε καὶ
<lb n="7"/>διάλυε καὶ πρόσβαλε τοῦ οἴνου, ὥστε ὑπερέχειν, καὶ ἔμβρεχε
<lb n="8"/>ἐπὶ ἡμέρας τρεῖς, εἶτα κιννάμωμον, κρόκον, κασσίαν, στάχυν,
<lb n="9"/>θλάσπι, μαλάβαθρον, Λημνίαν σφραγῖδα, χαλκῖτιν κεκαυμένην,
<lb n="10"/><milestone unit="ed1page" n="3.472"/>(αὕτη γὰρ καὶ τὸ μέλαν χρῶμα χαρίζεται
<lb n="11"/>τῷ φαρμάκῳ καυθεῖσα ἐντέχνως) ἄμωμον, ἄσφαλτον,
<lb n="12"/>καστόριον κεκομμένον, καὶ σεσησμένον βαλὼν εἰς θυείαν καὶ
<lb n="13"/>παραχέων οἶνον, λειοτρίβει, ὡς κολλύριον, ἔπειτ᾿ ἐκ τοῦ
<lb n="14"/>ὅλμου προσβαλὼν τοῖς ἐν τῇ θυείᾳ, λειοτριβήσας καὶ παρεγχέας
<lb n="15"/>οἶνον πρόσμισγε τὰ ξηρὰ πάντα καὶ ἀνάπλαττε. μετὰ
<lb n="16"/>δὲ ταῦτα τὸ μέλι καὶ τὴν ῥητίνην καὶ χαλβάνην καὶ ὀποβάλσαμον
<lb n="17"/>χλιάνας ἐν κακκάβῃ, κατάχει τῶν ἐν τῇ θυείᾳ, καὶ
<lb n="18"/>ἑνώσας ἀπόθου εἰς ἀγγεῖον κασσιτερινὸν ἢ ἀργυροῦν καὶ 
<pb n="14.310"/>
<lb n="1"/>χρῶ. Κρίτων δ᾿ ἔγραψε περὶ αὐτῆς οὕτως, ὅτι τὰ θηρία
<lb n="2"/>περὶ τὰ τελευταῖα τοῦ ἦρος, ἢ τῷ τρυγητῷ συλλέγειν δεῖ,
<lb n="3"/>καὶ λαμβάνειν ἐξ αὐτῶν τὰ μεγάλα καὶ εὔτροφα καὶ ἕψειν
<lb n="4"/>μετ᾿ ἀνήθου μόνου. τῷ δὲ τῆς σαρκὸς αὐτῶν ἐκ δέκα θηρίων
<lb n="5"/>ἀθροισθέντι μιγνύειν ἀξιοῖ σιλιγνίτου ἄρτου μίαν
<lb n="6"/>οὐγγίαν, καὶ οὕτως ἀναπλάττειν τοὺς καλουμένους ἄρτους·
<lb n="7"/>τὰς δὲ σκίλλας ἐν τῷ πυρῶν ἀμήτῳ, τηνικαῦτα γάρ εἰσι
<lb n="8"/>μάλιστα ἀκμαίαι. 
</p>
        </div>
      </div>
    </body>
  </text>
</TEI>