<?xml version="1.0" encoding="UTF-8"?>
<?xml-stylesheet type="text/xsl" href="../../../../verbatim_theme/verbatim.xsl"?>
<?xml-model href="https://epidoc.stoa.org/schema/dev/tei-epidoc.rng" schematypens="http://relaxng.org/ns/structure/1.0"?>
<?xml-model href="https://epidoc.stoa.org/schema/dev/tei-epidoc.rng" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader xml:lang="eng">
    <fileDesc>
      <titleStmt>
        <title xml:lang="lat">De ordine librorum suorum ad Eugenianum</title>
        <author xml:lang="lat">
<name ref="http://viaf.org/viaf/44299175">Galenus</name>
</author>
        <editor>Kühn, Karl Gottlob</editor>
        <funder ref="https://www.iufrance.fr/">Institut universitaire de France</funder>
<funder ref="https://www.sorbonne-universite.fr/">Initiative humanités biomédicales de l’Alliance Sorbonne Université</funder>
<respStmt>
          <resp>Published original versions of the electronic texts.</resp>
         <orgName ref="https://galenus-verbatim.huma-num.fr/">Galenus verbatim, funded by the Institut universitaire de France</orgName>
          <persName>Nathalie Rousseau, Sorbonne Université</persName>
        </respStmt>
        <respStmt>
          <resp>Editor-in-Chief, Galenus verbatim</resp>
         <orgName ref="https://galenus-verbatim.huma-num.fr/">Galenus verbatim, funded by the Institut universitaire de France</orgName>
          <persName>Nathalie Rousseau, Sorbonne Université</persName>
        </respStmt>
        <respStmt>
          <resp>Lead Developer, Optéos</resp>
          <persName>Frédéric Glorieux</persName>
        </respStmt>
        <respStmt>
          <resp>Digital Editor, Galenus verbatim</resp>
         <orgName ref="https://galenus-verbatim.huma-num.fr/">Galenus verbatim, funded by the Institut universitaire de France and the Initiative humanités biomédicales de l’Alliance Sorbonne Université</orgName>
<persName from="2021-11" to="2023-03">Cahal Taaffe</persName>
</respStmt>
      </titleStmt>
      <publicationStmt>
        <authority>Galenus verbatim, funded by the Institut universitaire de France</authority>
        <publisher>Sorbonne Université</publisher>
        <pubPlace>Paris</pubPlace>
        <idno>urn:cts:greekLit:tlg0057.tlg105.verbatim-grc1</idno>
        <availability>
          <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
        </availability>
        <date>2023</date>
      </publicationStmt>
      <sourceDesc>
        <biblStruct>
          <monogr>
            <title xml:lang="lat">Claudii Galeni Opera Omnia</title>
            <author xml:lang="lat">Galenus</author>
            <editor>Kühn, Karl Gottlob</editor>
            <imprint>
              <publisher>Cnobloch</publisher>
              <pubPlace>Leipzig</pubPlace>
              <biblScope unit="vol">19</biblScope>
              <biblScope unit="pp" from="49" to="61">49-61</biblScope>
              <date>1830</date>
            </imprint>
          </monogr>
          <ref target="https://www.biusante.parisdescartes.fr/histmed/medica/cote?45674x19">BIU Santé, Medica</ref>
        </biblStruct>
        <biblStruct>
          <monogr corresp="Basel">
            <title xml:lang="lat">Γαληνοῦ Ἅπαντα. Galeni Pergameni Opera omnia</title>
            <author xml:lang="lat">Galenus</author>
            <editor>Camerarius, Joachim</editor>
            <editor>Fuchs, Leonhart</editor>
            <editor>Gemusaeus, Hieronymus</editor>
            <imprint>
              <publisher>Cratander</publisher>
              <pubPlace>Basel</pubPlace>
              <biblScope unit="vol">4</biblScope>
              <biblScope unit="pp" from="368" to="371">368-371</biblScope>
              <date>1538</date>
            </imprint>
          </monogr>
          <ref target="https://www.biusante.parisdescartes.fr/histmed/medica/cote?00039x04">BIU Santé, Medica</ref>
        </biblStruct>
        <biblStruct>
          <monogr corresp="Chartier">
            <title xml:lang="lat">Magni Hippocratis Coi, et Claudii Galeni Pergameni archiatrΩn uniuersa quae extant</title>
            <author xml:lang="lat">Galenus</author>
            <editor>Chartier, René</editor>
            <imprint>
              <publisher>[s.n.]</publisher>
              <pubPlace>Paris</pubPlace>
              <biblScope unit="vol">1</biblScope>
              <biblScope unit="pp" from="49" to="52">49-52</biblScope>
              <date>1639</date>
            </imprint>
          </monogr>
          <ref target="https://www.biusante.parisdescartes.fr/histmed/medica/cote?00013x01">BIU Santé, Medica</ref>
        </biblStruct>
      </sourceDesc>
    </fileDesc>
    <encodingDesc>
      <p>The following text is encoded in accordance with EpiDoc standards and with the CTS/CITE Architecture.</p>
      <refsDecl n="CTS">
        <cRefPattern matchPattern="(.+).(.+)" n="chapter" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])"/>
        <cRefPattern matchPattern="(.+)" n="book" replacementPattern="#xpath(/tei:TEI/tei:text/tei:body/tei:div/tei:div[@n='$1'])"/>
      </refsDecl>
    </encodingDesc>
    <profileDesc>
      <langUsage>
        <language ident="grc">Greek</language>
        
      </langUsage>
    </profileDesc>
    
  </teiHeader>
  <text>
    <body>
<div type="edition" xml:lang="grc" n="urn:cts:greekLit:tlg0057.tlg105.verbatim-grc1">

<div type="textpart" subtype="work" n="1">
<pb n="19.49"/>
<milestone unit="ed2page" n="1.49"/>
<milestone unit="ed1page" n="4.368"/>
  <head>ΓΑΛΝΟΥ ΠΕΡΙ ΤΗΣ ΤΑΞΕΩΣ
    <lb/>ΤΩΝ ΙΔΙΩΝ ΠΡΟΣ
    <lb/>ΕΥΓΕΝΙΑΝΟΝ.</head>
<p rend="indent">
<lb n="1"/><milestone unit="ed2page" n="1.49"/>Καλῶς μοι δοκεῖς, ὦ Εὐγενιανὲ, γενέσθαι τι βιβλίον
<lb n="2"/>ἠξιωκέναι τὴν τάξιν τῶν ὑπ’ ἐμοῦ γεγραμμένων
<lb n="3"/>ἐξηγούμενον· οὔτε γὰρ εἷς αὐτῶν ἁπάντων ὁ σκοπὸς οὔτε
<lb n="4"/>δύναμις οὔτ’ ἐπαγγελία. τὰ μὲν γὰρ φίλων, ὡς οἶσθα,
<lb n="5"/>δεηθέντων ἐγράφη τῆς ἐκείνων μόνον ἕξεως στοχαζόμενα,
<lb n="6"/>τινὰ δὲ μειρακίοις εἰσαγομένοις ὑπηγορεύθη σκοπὸν ἐπ’ οὐδετέρων
<pb n="19.50"/>
<lb n="1"/>ἔχοντός μου διαδοθῆναι τοῖς ἀνθρώποις αὐτὰ, φυλαχθῆναί
<lb n="2"/>τε τῷ μετ’ ἐμὲ χρόνῳ, διὰ τὸ θεάσασθαί με καὶ
<lb n="3"/>τῶν ἐν τοῖς ἔμπροσθεν γεγραμμένων βιβλίων ὀλίγους πάνυ
<lb n="4"/>τῶν ἀνθρώπων αἰσθανομένους· θαυμάζουσι γοῦν ἄλλος ἄλλον
<lb n="5"/>ἰατρῶν τε καὶ φιλοσόφων οὔτε τὰ ἑαυτῶν μεμαθηκότες
<lb n="6"/>οὔτε ἐπιστήμην ἀσκήσαντες ἀποδεικτικὴν, ᾗ διακρῖναι δυνήσονται
<lb n="7"/>τοὺς ψευδεῖς λόγους τῶν ἀληθῶν, ἀλλ’ ἔνιοι μὲν ὅτι
<lb n="8"/>πατέρας ἔσχον ἤτοι γ’ ἐμπειρικοὺς ἢ δογματικοὺς ἢ μεθοδικοὺς,
<lb n="9"/>ἔνιοι δὲ ὅτι διδασκάλους, ἄλλοι δ’ ὅτι φίλους, ἢ
<lb n="10"/>διότι κατὰ τὴν πόλιν αὐτῶν ἐθαυμάσθη τις ἀπὸ τῆσδε τῆς
<lb n="11"/>αἱρέσεως· οὕτω δὲ καὶ τῶν κατὰ τὴν φιλοσοφίαν αἱρέσεων
<lb n="12"/>ἄλλος κατ’ ἄλλην αἰτίαν ἤτοι Πλατωνικὸς ἢ Περιπατητικὸς
<lb n="13"/>ἢ Στωϊκὸς ἢ Ἐπικούρειος ἐγένετο. νυνὶ δὲ ἀφ’ οὗ καὶ
<lb n="14"/>διαδοχαὶ αἱρέσεών εἰσιν, οὐκ ὀλίγοι κατὰ τήνδε τὴν πρόφασιν
<lb n="15"/>ἀναγορεύουσιν ἑαυτοὺς ἀπὸ τῆς αἱρέσεως, ὅθεν ἀνατρέφονται·
<lb n="16"/>μάλισθ’ ὅταν ἀπορῶσιν ἀφορμῆς ἑτέρας βίου· ἐγὼ
<lb n="17"/>μὲν δή μοι πεπεικὼς ἐμαυτὸν, ὡς οὐδ’ ἂν ὑπὸ τῶν Μουσῶν
<lb n="18"/>αὐτῶν γραφῇ τι βιβλίον, ἐντιμότερον ἔσται τοῦτο τῶν
<pb n="19.51"/>
<lb n="1"/>τοῖς ἀμαθεστάτοις γεγραμμένων, οὐκ ὠρέχθην οὐδεπώποτε
<lb n="2"/>τῶν ἐμῶν ὑπομνημάτων οὐδὲν ἐν ἀνθρώποις εἶναι· διαδοθέντων
<lb n="3"/>δ’ εἰς πολλοὺς αὐτῶν ἄκοντος ἐμοῦ, καθάπερ οἶσθα,
<lb n="4"/>πρὸς τὸ διδόναι τι τοῦ λοιποῦ τοῖς φίλοις ὑπόμνημα,
<lb n="5"/>λίαν ὀκνηρῶς ἔσχον. ἠναγκάσθην δὲ διὰ τοῦτο καὶ βιβλίον
<lb n="6"/>τι γράψαι περὶ τῆς ἀρίστης αἱρέσεως, οὐ τοιοῦτον οἷον
<lb n="7"/>πολλοὶ τῶν ἔμπροσθεν ἔγραψαν ἰατρῶν τε καὶ φιλοσόφων,
<lb n="8"/>ὀνομαστὶ τὴν ἑαυτῶν αἵρεσιν ἐπαινοῦντες, ἀλλὰ τὴν ὁδὸν
<lb n="9"/>αὐτὴν μόνην ἐνδεικνύμενος, ᾗ τις ἂν χρώμενος ἀρίστην αἵρεσιν
<lb n="10"/>συστήσαιτο ἢ κατ ‘ ἰατρικὴν ἢ φιλοσοφίαν ἤ τινα ἄλλην
<lb n="11"/>τέχνην. εἴρηται δ’ ἐν αὐτῷ καὶ δέδεικται τὸ λεγόμενον
<lb n="12"/>ὀλίγον ἔμπροσθεν, ὡς ἀποδείξεως ἐπιστήμονα χρὴ γεγονέναι
<lb n="13"/><milestone unit="ed2page" n="1.50"/>πρότερον ὅστις ἂν μέλλῃ κριτὴς ὀρθὸς ἔσεσθαι τῶν
<lb n="14"/>αἱρέσεων. οὐκ ἀρκεῖ δ’ οὐδὲ τοῦτο μόνον, ἀλλὰ καὶ πάθους
<lb n="15"/>ἀπηλλάχθαι, καθὸ φιλοῦντες ἢ μισοῦντες τὰς αἱρέσεις· οὐχ
<lb n="16"/>ὡς οἱ πολλοὶ τυφλώττουσιν ἀμφ’ αὐτάς. εἰ γὰρ μὴ τοῦτ’
<lb n="17"/>ἔχων ἐθελήσειεν ἤτοι κατὰ μέθοδον ἐπιστημονικὴν αὐτὸ
<lb n="18"/>ζητῆσαι τὸ ἀληθὲς ἢ τὰ τοῖς ἄλλοις εἰρημένα κρῖναι, μόνος
<pb n="19.52"/>
<lb n="1"/>ἂν οὗτος ἐξεύροι τὴν ἀρίστην αἵρεσιν· ἐπίστασαι δὲ καὶ σύ
<lb n="2"/>τοὺς πολλοὺς τῶν ἰατρῶν τε καὶ φιλοσόφων, ὅταν ἐξελέγχωνται,
<lb n="3"/>ὡς μηδὲν <milestone unit="ed1page" n="4.369"/> ἀποδεικτικὴν μέθοδον ἠσκηκότας ἐπ’
<lb n="4"/>ἐναντίας ὁδοὺς ἐκτρεπομένους· καὶ τοὺς μὲν αὐτῶν μηδ’
<lb n="5"/>εἶναι φάσκοντας ἀπόδειξιν, ἐνίους δ’ οὐ μόνον ὑπάρχειν
<lb n="6"/>ἀπόδειξιν, ἀλλὰ καὶ γινώσκεσθαι φύσει πᾶσιν, ὡς μηδὲν εἰς
<lb n="7"/>τοῦτο μήτε μαθήσεως δεῖσθαί τινα μήτ’ ἀσκήσεως· οἷς πῶς
<lb n="8"/>ἂν ἔτι διαλέγοιτό τις, εἰς τοσοῦτον ἐμπληξίας ἥκουσιν,· ἀλλά
<lb n="9"/>τις ἴσως αὐτῶν ἐρεῖ, καὶ γὰρ τολμηρότατοί πώς εἰσι περὶ
<lb n="10"/>ὧν οὐκ ἴσασιν ἀποφαίνεσθαι, τὴν τόλμαν ἐν ἐμοὶ μᾶλλον
<lb n="11"/>εἶναι. ἵνα οὖν μήτ’ αὐτὸς ἀκούω ταῦτα μήτε πρὸς ἑτέρους
<lb n="12"/>ἀναγκάζωμεν λέγειν, ἐγνώκειν μηδὲν ἐκδιδόναι βιβλίον. ἀλλὰ
<lb n="13"/>τῶν γε τοῖς φίλοις δοθέντων ἐκπεσόντων εἰς πολλοὺς ἐγράφη
<lb n="14"/>μὲν ἐξ ἀνάγκης δι’ ἐκεῖνα καὶ τὸ περὶ τῆς ἀρίστης αἱρέσεως·
<lb n="15"/>εἴρηται δ’ ἐν αὐτῷ καὶ ἡ τῆς γραφῆς αἰτία. ταῦτά
<lb n="16"/>τε οὖν εἴ τις ἀναγινώσκειν ἐθέλοι πρῶτα πάντων, ὀρθῶς
<lb n="17"/>ποιήσει, καὶ εἰ πεισθεὶς αὐτοῖς ἀποδεικτικὸς γενέσθαι βουληθείη
<pb n="19.53"/>
<lb n="1"/>πρὶν ἐπὶ τὴν μάθησίν τε καὶ κρίσιν ἥκειν ἁπάντων
<lb n="2"/>τῶν αἱρέσεων, ἔχει πραγματείαν τὴν ὑφ’ ἡμῶν γεγραμμένην,
<lb n="3"/>τὴν περὶ ἀποδείξεως· ἧς ἐὰν μὴ μόνας μάθῃ τὰς μεθόδους,
<lb n="4"/>ἀλλὰ κἂν γυμνάσηται κατ’ αὐτὰς, ἐπὶ πάσης ὕλης πραγμάτων
<lb n="5"/>ἐξευρήσει τὴν ἀλήθειαν, ἐάν γ’ ἐραστὴς ὑπάρχῃ καὶ
<lb n="6"/>μὴ κατὰ πάθος ἄλογον αἱρήσηταί τι, καθάπερ οἱ περὶ τὰς
<lb n="7"/>διαφορὰς τῶν χρωμάτων ἐν ταῖς ἱπποδρομίαις ἐσπουδακότες·
<lb n="8"/>ὁ δ’ αὐτὸς οὗτος ἐπὶ τοῖς ἔμπροσθεν εἰρημένοις παραγενόμενος,
<lb n="9"/>ἐξευρήσει τ’ ἀληθῶς αὐτοῖς ἐγνωσμένα καὶ
<lb n="10"/>ψευδῶς ὑπειλημμένα. μία μὲν οὖν ἥδε τῶν ἡμετέρων ὑπομνημάτων
<lb n="11"/>ἐστὶν ἀρχὴ τῆς ἀναγνώσεως ἐκείνοις τῶν ἀνδρῶν,
<lb n="12"/>ὅσοι καὶ φύσει συνετοὶ καὶ ἀληθείας ἑταῖροι. χωρὶς
<lb n="13"/>δὲ ταύτης ἐάν τις ἡμῶν αὐτῶν ᾖ πεπειραμένος ἐπί τε τοῦ
<lb n="14"/>βίου παντὸς καὶ κατὰ τῆς τέχνης ἔργα, τάχα ἐπ’ αὐτῶν
<lb n="15"/>τῶν νοσούντων, ὥστε πεπεῖσθαι περὶ μὲν τοῦ τρόπου τῆς
<lb n="16"/>ψυχῆς, ὅτι χωρὶς ἔχθρας ἢ φιλονεικίας ἢ φιλίας ἀλόγου
<lb n="17"/>πρὸς αἵρεσίν τινα πάντα πραττόμεθα· ἢ περὶ τῶν ἔργων
<lb n="18"/>τῶν κατὰ τὴν τέχνην, ὅπως μαρτυρῇ τῇ τῶν δογμάτων
<pb n="19.54"/>
<lb n="1"/>ἀληθείᾳ καὶ χωρὶς τῆς ἀποδεικτικῆς θεωρίας, οὗτος ὠφελεῖσθαι
<lb n="2"/>δυνήσεται πρὸς τῶν ἡμετέρων ὑπομνημάτων, οὐ
<lb n="3"/>κατ’ ἐπιστήμην ἀκριβῆ τῶν πραγμάτων, τοῦτο γὰρ ὑπάρχει
<lb n="4"/>μόνοις τοῖς ἀποδεικτικοῖς, ἀλλὰ κατὰ δόξαν ὀρθὴν ὑπὲρ ἧς
<lb n="5"/>εἰκότως εἴρηται τοῖς παλαιοῖς· ὧν εἰς μὲν τὰς πράξεις
<lb n="6"/>οὐδὲν ἐπιστήμης ἀπολείπεται, τὸ νόμιμον δ’ αὐτῇ καὶ βέβαιον
<lb n="7"/>οὐ πρόσεστιν. ἀναγνώσεται τοιγαροῦν οὗτος ἁπάντων
<lb n="8"/>πρῶτα τὰ τοῖς εἰσαγομένοις γεγραμμένα, τό τε περὶ
<lb n="9"/>τῶν αἱρέσεων; ὅ δὴ καὶ κατὰ τήνδε τὴν λέξιν ἐπιγέγραπται
<lb n="10"/>περὶ αἱρέσεως τοῖς εἰσαγομένοις, καὶ τῇ περὶ σφυγμῶν, ὃ δὴ
<lb n="11"/>καὶ αὐτὸ παραπλησίως ἐπιγέγραπται, περὶ σφυγμῶν τοῖς
<lb n="12"/>εἰσαγομένοις· καὶ τρίτον ὃ περὶ τῶν ὀστῶν τοῖς εἰσαγομένοις
<lb n="13"/>ἐπιγέγραπται, τῆς ἀνατομικῆς πραγματείας ὑπάρχον
<lb n="14"/>πρῶτον· ἣν δὴ καὶ πᾶσαν εἴ τις βούλοιτο διελθεῖν ἐπὶ τὴν
<lb n="15"/>τῶν ἀνατομικῶν ἐγχείρησιν ἡκέτω πρὸ τῶν ἄλλων, αὕτη γὰρ
<lb n="16"/>διδάσκει τὰ φαινόμενα μόρια κατὰ τὰς ἀνατομὰς ὡς ἔχει
<lb n="17"/>μεγέθους τε καὶ θέσεως καὶ διαπλάσεως καὶ πλοκῆς καὶ
<lb n="18"/>χροιᾶς καὶ τῆς πρὸς ἄλληλα κοινωνίας. ὁ δ’ ἐν τῇ τούτων
<pb n="19.55"/>
<lb n="1"/>θέᾳ κατὰ τὰς ἀνατομὰς γυμνασάμενος ἑξῆς αὐτῶν τὰς
<lb n="2"/>ἐνεργείας μαθήσεται, τὰς μὲν φυσικὰς ἐν τρισὶν ὑπομνήμασι
<lb n="3"/>γεγραμμένας, ἃ περὶ φυσικῶν δυνάμεων ἐπιγέγραπται,
<lb n="4"/>τὰς ψυχικὰς δ’ ὀνομαζομένας ἐν ἄλλοις πλείοσιν, ὧν προηγεῖται
<lb n="5"/>τό τε <milestone unit="ed2page" n="1.51"/> περὶ τῆς ἐπὶ τῶν τεθνεώτων ἀνατομῆς
<lb n="6"/>καὶ δύο ἐφεξῆς τῇδε, τὰ τῆς ἐπὶ τῶν ζώντων καὶ δύο ἐπ’
<lb n="7"/>αὐτοῖς ἄλλα τὰ περὶ τῆς ἀνατομικῆς διαφωνίας. ἐφεξῆς
<lb n="8"/>δὲ τούτοις ἐστὶ τρία μὲν περὶ θώρακος καὶ πνεύμονος, δύο
<lb n="9"/>δὲ περὶ τῶν τῆς ἀναπνοῆς αἰτίων καὶ τούτων ἐφεξῆς περὶ
<lb n="10"/>φωνῆς. ἐκ ταὐτοῦ δὲ γένους ἐστὶ καὶ τὰ περὶ μυῶν κινήσεως
<lb n="11"/>καὶ ἃ περὶ τῶν ὀνομάτων ἐπιδέδεικται. καὶ αὐτὰ δὲ
<lb n="12"/>τὰ περὶ τῆς ἀποδείξεως τῶν στοιχείων οὐ πάντα εἴρηται
<lb n="13"/>κατὰ τὸ βιβλίον, ἀλλ’ ὅσοις αὐτὸς Ἱπποκράτης ἐχρήσατο.
<lb n="14"/>πρὸς δὲ τὸ τελεώτατον τῆς ἐπιστήμης τῶν τοῦ σώματος
<lb n="15"/>στοιχείων ἀναλέξαι προσήκει τὰ ἐν τῷ τρισκαιδεκάτῳ περὶ
<lb n="16"/>ἀποδείξεως εἰρημένα καὶ τὰ κατὰ τὸ πέμπτον καὶ ἕκτον περὶ
<lb n="17"/>τῶν ἀσκληπιάδου δογμάτων. ἀλλὰ καὶ τὰ περὶ τῆς τῶν
<lb n="18"/>καθαιρόντων φαρμάκων δυνάμεως· εἴρηται μέν τινα κἀν
<pb n="19.56"/>
<lb n="1"/>τῷ περὶ τῶν καθ’ Ἱπποκράτην στοιχείων, γέγραπται δὲ καὶ
<lb n="2"/>κατὰ μόνας ἐν ἑτέρῳ βιβλίῳ. τῷ δὲ περὶ τῶν καθ’ Ἱπποκράτην
<lb n="3"/>στοιχείων ἕπεται τὰ περὶ κράσεων ὑπομνήματα γʹ,
<lb n="4"/>καὶ τούτοις ἡ περὶ τῆς τῶν ἁπλῶν φαρμάκων δυνάμεως
<lb n="5"/>πραγματεία, κἀκείνῃ πάλιν ἡ περὶ συνθέσεως φαρμάκων.
<lb n="6"/>ἐν μὲν οὖν τοῖς πρώτοις ζώοις λέγονται μετὰ τῶν ἰδίων
<lb n="7"/>ἑκάστης γνωρισμάτων· ἐν δὲ τῷ δʹ περὶ τῆς τῶν φαρμάκων
<lb n="8"/>κράσεως ὁ λόγος ἐστίν. ἐάν τε οὖν μετὰ δύο βουληθείη
<lb n="9"/>τις ἐάν τε μετὰ τρία, τό τε περὶ τῆς ἀρίστης κατασκευῆς
<lb n="10"/>τοῦ σώματος ἀναγνῶναι καὶ τὸ περὶ τῆς εὐεξίας καὶ
<lb n="11"/>τὸ περὶ τῆς ἀνωμάλου δυσκρασίας ἐν τῇ προσηκούσῃ τάξει
<lb n="12"/>πράξει τοῦτο. μικρὰ δέ ἐστι πάνυ τὰ τρία ταῦτα βιβλία,
<lb n="13"/>φίλοις ἀξιώσασιν ὑπαγορευθέντα κἄπειτ’ ἐκδοθέντα
<lb n="14"/>ἐκείνων. ἐπεί τοι καὶ τούτων ἡ δύναμις ἐν τῇ τῶν ὑγιεινῶν
<lb n="15"/>πραγματείᾳ περιέχεται, καθ’ ἣν αἱ διαφοραὶ τῆς τοῦ
<lb n="16"/>σώματος ἡμῶν κατασκευῆς * * * <milestone unit="ed1page" n="4.370"/>τῶν ἐξηγήσεων,
<lb n="17"/>ὅσαι τ’ ὀρθῶς λέγονται καὶ ὅσαι μὴ προγεγυμνασμένῳ
<lb n="18"/>κατὰ τὰς ἡμετέρας πραγματείας. ἕξεις δ’ εἰς ἔνια
<pb n="19.57"/>
<lb n="1"/>τῶν Ἱπποκράτους καὶ τὰ ἡμετέρα. καὶ ἐπειδὴ ταῦτ’ εἴδη
<lb n="2"/>γέγραπται, προσθεῖναι πειράσομαι τὰ λοιπά. τοῦτο μὲν
<lb n="3"/>ἐὰν ζήσωμεν ἔσται, φθάσαντος δ’ ἀποθανεῖν ἐμοῦ πρὶν
<lb n="4"/>ἐξηγήσασθαι τὰ καιριώτατα τῶν Ἱπποκράτους συγγραμμάτων,
<lb n="5"/>ἕξουσιν οἱ βουλόμενοι τὴν γνώμην αὐτοῦ καὶ τὰς ἡμετέρας
<lb n="6"/>μὲν, ὡς εἴρηται, πραγματείας, ἅμα τοῖς ἤδη γεγονόσιν
<lb n="7"/>ὑπομνήμασι. καὶ τῶν ἐξηγησαμένων γε τὸν ἄνδρα τοῦ
<lb n="8"/>γε διδασκάλου Πέλοπος εἴ πού τι καὶ τῶν Νουμισιανοῦ
<lb n="9"/>ἔχοιεν, ἔστι δ’ ὀλίγα τὰ διασωζόμενα· καὶ πρὸς τούτοις τά
<lb n="10"/>τε Σαβίνου καὶ Ῥούφου τοῦ Ἐφεσίου· Κόϊντος δὲ καὶ οἱ
<lb n="11"/>Κοΐντου μαθηταὶ τὴν Ἱπποκράτους γνώμην οὐκ ἀκριβῶς
<lb n="12"/>ἐγνώκασι· διὸ καὶ πολλαχόθι τὰς ἐξηγήσεις οὐκ ὀρθῶς
<lb n="13"/>ποιοῦνται. Λύκος δὲ ἐνίοτε καὶ προσεγκαλεῖ τῷ Ἱπποκράτει,
<lb n="14"/>καί φησι ψεύδεσθαι τὸν ἄνδρα, μὴ γινώσκων αὐτοῦ τὰ
<lb n="15"/>δόγματα, καίτοι τά γε τοῦ Λύκου βιβλία φανερῶς πάντα
<lb n="16"/>γέγονεν. ὁ δ’ ἡμέτερος διδάσκαλος Σάτυρος, τούτῳ γὰρ
<lb n="17"/>πρώτῳ συγγενόμενοι μετὰ ταῦτ’ ἠκούσαμεν Πέλοπος, οὐ
<lb n="18"/>τὰς αὐτὰς ἐξηγήσεις ἐποιεῖτο τῷ Λύκῳ τῶν Ἱπποκρατείων
<pb n="19.58"/>
<lb n="1"/>βιβλίων. ὁμολογεῖται δὲ Σάτυρος ἀκριβέστατα διασώζειν τὰ
<lb n="2"/>Κοΐντου δόγματα μήτε προσθεὶς αὐτοῖς τι μήτ’ ἀφελών.
<lb n="3"/>Ἐφικιανὸς μὲν γάρ τι καὶ μετεῤῥύθμησεν ἐπὶ τὸ Στωϊκώτερον.
<lb n="4"/>ἡμεῖς οὖν ἑτέρως μὲν ἔμπροσθεν ἠκηκοότες Σατύρου
<lb n="5"/>τὰς ἐξηγήσεις Κοΐντου, μετὰ χρόνον δ’ ὕστερον ἀναγνόντες
<lb n="6"/>τινὰ τῶν τοῦ Λύκου κατέγνωμεν ἀμφοτέρων, ὡς οὐκ ἀκριβῶς
<lb n="7"/>ἐγνωκότων τὴν Ἱπποκράτους γνώμην, ἄμεινον γὰρ ἔγνωσαν
<lb n="8"/>οἱ περὶ Σαβῖνόν τε καὶ Ῥοῦφον. ὁ δὲ ἐν ταῖς ἡμετέραις
<lb n="9"/>πραγματείαις προγεγυμνασμένος ἱκανὸς καὶ τὰ τούτων
<lb n="10"/>κρίνειν καὶ φωράσαι τά τε καλῶς ὑπ’ αὐτῶν εἰρημένα καὶ
<lb n="11"/>εἴ που τύχοιεν ἐσφαλμένοι. ἀλλ’ ἐπεὶ καὶ περὶ τῶν Ἱπποκράτους
<lb n="12"/>ἐξηγήσεων αὐτάρκως εἴρηται, μεταβῶμεν ἐπὶ τὰ
<lb n="13"/>λοιπὰ τῶν ἡμετέρων ὑπομνήματα ὅσα τῆς λογικῆς ἐστι
<lb n="14"/>πραγματείας. <milestone unit="ed2page" n="1.52"/> ἔστι δ’ ἐξ αὐτῶν σοὶ μὲν, ὦ Εὐγενιανὲ,
<lb n="15"/>καὶ ὅσοι τὴν ἰατρικὴν μόνην ἐσπουδάκατε περὶ τῆς ἀποδείξεως
<lb n="16"/>αὐτάρκη, τοῖς δ’ ἄλλοις ὅσοι φιλοσοφία σχολάζουσι
<lb n="17"/>καὶ τἄλλα· πλὴν εἴ τις ἀμφοτέρας δύναιτο καλῶς μετέρχεσθαι
<pb n="19.59"/>
<lb n="1"/>τὰς θεωρίας ἰατρικῆς τε καὶ φιλοσοφίας. εἶναι δὲ
<lb n="2"/>χρὴ τοῦτον ἀγχίνουν τε ἅμα καὶ μνήμονα καὶ φιλόπονον,
<lb n="3"/>ἔτι δὲ πρὸς τούτοις εὐτυχηκότα τοιαύτην εὐτυχίαν οἵαν
<lb n="4"/>ἡμεῖς εὐτυχήσαμεν, ὑπὸ πατρὶ παιδευθέντες, ὃς ἀριθμητικῆς
<lb n="5"/>τε καὶ λογιστικῆς καὶ γραμματικῆς θεωρίας ἐπιστήμων
<lb n="6"/>ἡμᾶς ἐν τούτοις τε καὶ ἐν τοῖς ἄλλοις ὅσα παιδείας μαθήματα
<lb n="7"/>θρέψας, ἡνίκα πεντεκαιδέκατον ἔτος ἤγομεν, ἐπὶ τὴν
<lb n="8"/>διαλεκτικὴν θεωρίαν ἦγεν, ὡς μόνῃ φιλοσοφίᾳ προσέξοντας
<lb n="9"/>τὸν νοῦν. εἶτ’ ἐξ ὀνειράτων ἐναργῶν προτραπεὶς ἑπτακαιδέκατον
<lb n="10"/>ἔτος ἄγοντα καὶ τὴν ἰατρικὴν ἐποίησεν ἐμὲ ἀσκεῖν
<lb n="11"/>ἅμα τῇ φιλοσοφίᾳ. ἀλλὰ καὶ τοιαύτην ἐγὼ τὴν εὐτυχίαν
<lb n="12"/>εὐτυχήσας ἐκμανθάνων τε καὶ θᾶττον ἁπάντων τῶν ἄλλων,
<lb n="13"/>ὅ τι περ ἂν ἐδιδασκόμην, εἰ μὴ τὸν ὅλον μου βίον εἰς τὴν
<lb n="14"/>τῶν ἐν ἰατρικῇ τε καὶ φιλοσοφίᾳ θεωρημάτων <milestone unit="ed1page" n="4.371"/>
<lb n="15"/>ἄσκησιν καθεστήκειν, οὐδὲν ἂν ἔγνων μέγα. μηδὲν τοίνυν
<lb n="16"/>μηδὲ τοῦτο θαῦμα, διότι πολὺ πλῆθος ἀνθρώπων ἀσκούντων
<lb n="17"/>ἰατρικήν τε καὶ φιλοσοφίαν ἐν οὐδετέρᾳ κατορθοῦσιν·
<lb n="18"/>ἢ γὰρ οὐκ ἔφυσαν καλῶς ἢ οὐκ ἐπαιδεύθησαν, ὡς προσῆκεν,
<pb n="19.60"/>
<lb n="1"/>ἢ οὐ κατέμειναν ἐν ταῖς ἀσκήσεσιν, ἀλλ’ ἐπὶ τὰς πολιτικὰς
<lb n="2"/>πράξεις ἀπετράποντο. ταῦτα μὲν οὖν μοι κατὰ τὸ πάρεργον
<lb n="3"/>εἰρήσθω, καίτοι οὐκ ὄντα πάρεργα. τὰ γοῦν τῆς φιλοσόφου
<lb n="4"/>θεωρίας ἡμέτερα βιβλία μετὰ τὴν περὶ τῆς ἀποδείξεως
<lb n="5"/>πραγματείαν ἀναγινώσκειν χρή. τίνες δ’ αὐτῶν εἰσιν
<lb n="6"/>αἱ ὑποθέσεις καὶ πόσαι καθ’ ἑκάστην μὲν αὐτῶν γέγραπται,
<lb n="7"/>δι’ ἐκείνου δὲ δειχθήσεται τοῦ γράμματος, ἐν ᾧ τὴν
<lb n="8"/>γραφὴν ποιήσομαι ἁπάντων τῶν ἐμῶν βιβλίων. ἐπεὶ δ’
<lb n="9"/>ἐπύθου μου καὶ περὶ τῆς πραγματείας ἐν ᾗ τὰ παρὰ τοῖς
<lb n="10"/>ἀττικοῖς γραφεῦσιν ὀνόματα κατὰ τὴν τῶν πρώτων ἐν
<lb n="11"/>αὐτοῖς γραμμάτων ἤθροισται τάξιν, ἅπερ ἀπεκρινάμην σοι,
<lb n="12"/>βέλτιον ἡγοῦμαι κἀνταῦθα γράψαι σοι· πρόδηλον γὰρ ὅτι
<lb n="13"/>καὶ ἄλλοι πολλοὶ ζητοῦσιν ἥτις ποτ’ ἐστὶν αὐτῶν ἡ ὑπόθεσις.
<lb n="14"/>οὐ γὰρ δὴ τοῦτο ἀξιοῦμεν ἡμεῖς ὅπερ ἔνιοι τῶν νῦν
<lb n="15"/>κελεύουσιν, ἅπαντας ἀττικίζειν τῇ φωνῇ, κἂν ἰατροὶ τυγχάνωσιν
<lb n="16"/>ὄντες ἢ φιλόσοφοι καὶ γεωμετρικοὶ καὶ μουσικοὶ
<lb n="17"/>καὶ νομικοὶ κἂν μηδὲν τούτων, ἀλλ’ ἁπλῶς ἤτοι πλουτοῦσί
<lb n="18"/>τινες ἢ μόνον εὔποροι· τοὐναντίον γὰρ ἀπαξιῶ μηδενὶ μέμφεσθαι
<pb n="19.61"/>
<lb n="1"/>τῶν σολοικιζόντων τῇ φωνῇ μηδ’ ἐπιτιμᾷν· ἄμεινον
<lb n="2"/>γάρ ἐστι τῇ φωνῇ μᾶλλον ἢ τῷ βίῳ σολοικίζειν τε καὶ βαρβαρίζειν.
<lb n="3"/>ἐγράφη δέ μοί ποτε καὶ πραγματεία πρὸς τοὺς
<lb n="4"/>ἐπιτιμῶντας τοῖς σολοικίζουσι τῇ φωνῇ, τοσούτου δέω παιδείας
<lb n="5"/>τι μόριον ὑπολαμβάνειν τὸ ἀττικίζειν. ἀλλὰ διὰ τὸ
<lb n="6"/>πολλοὺς ἰατροὺς καὶ φιλοσόφους, ἐν οἷς αὐτοὶ νομοθετοῦσι
<lb n="7"/>καινὰ σημαινόμενα τῶν Ἑλληνικῶν, ἐν τούτοις ἑτέροις χρῶνται,
<lb n="8"/>διὰ τοῦτο καὶ τῶν ὀνομάτων τὴν ἐξήγησιν ἐποιησάμην
<lb n="9"/>ἐν ὀκτὼ καὶ τεσσαράκοντα βιβλίοις ἀθροισάμενος ἐξ ἀττικῶν
<lb n="10"/>συγγραφέων αὐτὰ, καθάπερ ἐκ τῶν κωμικῶν ἄλλα. γέγραπται
<lb n="11"/>μὲν οὖν, ὡς ἔφην, ἠ πραγματεία διὰ τὰ σημαινόμενα·
<lb n="12"/>σὺν τούτῳ δ’ εὐθέως ὑπάρχει τοῖς ἀναγνωσομένοις
<lb n="13"/>αὐτὰ καὶ ἡ τῶν ἀττικῶν ὀνομάτων γνῶσις, οὐδὲν αὐτὴ
<lb n="14"/>καθ’ ἑαυτὴν ἄξιον ἔχουσα μεγάλης σπουδῆς. ἀλλά γε διὰ
<lb n="15"/>τοὺς κακῶς χρωμένους τοῖς ὀνόμασιν, ἄλλη μοι γέγραπται
<lb n="16"/>πραγματεία περὶ τῆς ὀρθότητος αὐτῶν, ἣν δὴ καὶ πρώτην
<lb n="17"/>ἁπασῶν ἄμεινον ἀναγινώσκειν.</p>


</div>
</div>
</body>
  </text>
</TEI>
