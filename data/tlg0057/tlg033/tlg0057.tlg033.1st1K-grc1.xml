<?xml version="1.0" encoding="UTF-8"?>
<?xml-stylesheet type="text/xsl" href="../../../../verbatim_theme/verbatim.xsl"?>
<?xml-model href="https://epidoc.stoa.org/schema/dev/tei-epidoc.rng" schematypens="http://relaxng.org/ns/structure/1.0"?>
<?xml-model href="https://epidoc.stoa.org/schema/dev/tei-epidoc.rng" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader xml:lang="eng">
  <fileDesc>
    <titleStmt>
      <title xml:lang="lat">Thrasybulus sive utrum medicinae sit an gymnasticae hygieine</title>
      <author xml:lang="lat">Galenus</author>
      <editor>Helmreich, Georg</editor>
      <funder ref="https://chs.harvard.edu/">Center for Hellenic Studies</funder>
      <respStmt>
        <resp>Published original versions of the electronic texts</resp>
       <orgName ref="https://www.opengreekandlatin.org">Open Greek and Latin</orgName>
        <persName role="principal">Gregory Crane</persName>
        <persName role="principal">Leonard Muellner</persName>
        <persName role="principal">Bruce Robertson</persName>
      </respStmt>
      <respStmt>
        <persName>Daniel Whittle</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Ioanna Kostopoulou</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Vivian Platanou</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Aglaia Poulida</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Theodora Pylarinou</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Solomiia Rozlutska</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Victoria Rozlutska</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Athanasia Stathonikou</persName>
        <orgName>Center for Hellenic Studies</orgName>
        <resp>Digital conversion and editing</resp>
      </respStmt>
      <respStmt>
        <persName>Charlotte Houghton</persName>
        <orgName>Center for Hellenic Studies</orgName>
        <resp>Digital Editor</resp>
      </respStmt>
    </titleStmt>

    <publicationStmt>
      <publisher>Open Greek and Latin</publisher>
      <idno type="filename">tlg0057.tlg033.1st1K-grc1.xml</idno>
      <pubPlace/>
      <availability>
      <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
      </availability>
      <date when="2021-06-23"/>
    </publicationStmt>

    <sourceDesc>
      <biblStruct>
        <monogr>
          <author>
            <persName>Galen</persName>
          </author>
          <title xml:lang="lat">Claudii Galeni Pergameni Scripta Minora</title>
          <editor>Helmreich, Georg</editor>
          <imprint>
            <pubPlace>Leipzig</pubPlace>
            <publisher>Teubner</publisher>
            <date>1893</date>
          </imprint>
          <biblScope unit="volume">3</biblScope>
        </monogr>
        <ref target="https://hdl.handle.net/2027/uc1.b4034298?urlappend=%3Bseq=47">HathiTrust</ref>
      </biblStruct>
    </sourceDesc>
  </fileDesc>

  <encodingDesc>
    <editorialDecl>
      <correction>
      <p>Lace v. 0.6.20 copyright 2013-2020, Bruce Robertson, Dept. of Classics, Mount Allison University. Developed through the support of the <ref target="https://nbif.ca/en">NBIF</ref>.</p>
      </correction>
    </editorialDecl>

<p>The following text is encoded in accordance with EpiDoc standards and with the CTS/CITE Architecture</p>
    <refsDecl n="CTS">
      <cRefPattern matchPattern="(\w+)" n="section" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
      <p>This pointer pattern extracts section.</p>
      </cRefPattern>
    </refsDecl>
  </encodingDesc>
  <profileDesc>
    <langUsage>
      <language ident="grc">Greek</language>
    </langUsage>
  </profileDesc>
  <revisionDesc>
    <change when="2021-09-24" who="Lisa Cerrato">Review of markup and additional information</change>
    <change when="2021-09-06" who="Charlotte Houghton">initial markup of new file.</change>
    <change who="Galenus_verbatim">The indentations and non-indentations and line breaks have been reintroduced.</change>
  </revisionDesc>
</teiHeader>

<text>
  <body>
    <div type="edition" n="urn:cts:greekLit:tlg0057.tlg033.1st1K-grc1" xml:lang="grc">
      <pb n="3.33" facs="BIUSante_352381x03_0046"/>
      <milestone unit="kuhn.pb" n="5.806" resp="Kühn"/>
      <head rend="center">ΓΑΛΗΝΟΥ ΘΡΑΣΥΒΟΥΛΟΣ <lb/>[πότερον ἰατρικῆς ἢ γυμναστικῆς ἐστι τὸ ὑγιεινόν.]</head>
      <div type="textpart" subtype="chapter" n="1" xml:id="_1">
       <p rend="indent">
         <lb/>Οὐκ ἄλλα μέν, ὦ Θρασύβουλε, παραχρῆμα
         <lb/>περὶ τοῦ προβληθέντος ὑπὸ σοῦ ζητήματος εἶπον, ἄλλα
         <lb/>δὲ συγγράψασθαι τοῖσδε τοῖς ὑπομνήμασιν ἔχω· πάντως
         <lb/>γάρ που γιγνώσκεις, ὡς ἀεί τε τὰ αὐτὰ περὶ τῶν
         <lb/>αὐτῶν διεξέρχομαι καὶ ὡς εἰς οὐδὲν ἐπιχειρῶ λέγειν,
         <lb/>ὧν οὔτε μέθοδον ἔμαθον οὔτ’ ἐγυμνασάμην πω κατ’
         <lb/>αὐτήν. ἀρχὴ τοίνυν εὑρέσεως οὐ τούτῳ μόνῳ τῷ νῦν
         <lb/>προκειμένῳ σκέμματι τὸ γνῶναι, τί || <milestone unit="kuhn.pb" n="5.807" resp="Kühn"/> ποτ’ ἐστὶ τὸ ζητούμενον,
         <lb/>ἀλλὰ καὶ τοῖς ἄλλοις ἅπασιν. αὐτὸ δὲ δὴ
         <lb/>τοῦτο τὸ γνῶναι διττόν ἐστιν· ἢ γὰρ τὴν ἔννοιαν
         <lb/>μόνην τοῦ πράγματος ἢ καὶ τὴν οὐσίαν γιγνώσκομεν.
         <lb/>ὅτῳ δ’ ἀλλήλων ταῦτα διαφέρει, γέγραπται μὲν ἐπὶ
         <lb/>πλέον ἐν τοῖς περὶ ἀποδείξεως, ἵναπερ καὶ τὰς ἄλλας
         <lb/>ἁπάσας μεθόδους ἐκτιθέμεθα, γένοιτο δ’ ἂν καὶ νῦν
         <lb/>δῆλον ἐξ αὐτῆς τῆς χρήσεως.</p>
        </div>
      <div type="textpart" subtype="chapter" n="2" xml:id="_2">
        <p rend="indent">
         <lb/>Ὄντος γὰρ τοῦ προβλήματος τοῦδε, πότερον
         <lb/>ἰατρικῆς ἢ γυμναστικῆς ἐστι τὸ καλούμενον ὑγιεινόν,
         <pb n="3.34" facs="BIUSante_352381x03_0047"/>
         <lb/>καὶ σοῦ διὰ ταῦτ’ ἀξιώσαντος ἀκοῦσαι τὴν ἐμὴν
         <lb/>ὑπὲρ αὐτοῦ δόξαν, ὅτι πολλάκις ἰατροῖς τε καὶ γυμνασταῖς
         <lb/>ἔφησθα παραγεγονέναι διαμφισβητοῦσιν, ἀποκρίνεσθαί
         <lb/>μοι πρότερον ἠξίωσά σε, τίνα ποτὲ τὴν
         <lb/>ἔννοιαν ἑκάστου τῶν ὀνομάτων ἔχεις, ἰατρικῆς τε καὶ
         <lb/>γυμναστικῆς καὶ ὑγιεινοῦ, μή που σὺ μὲν ὑπὲρ ἄλλων
         <lb/>πραγμάτων ἀκούειν ποθῇς, ἐγὼ δ’ ὑπὲρ ἄλλων σοι
         <lb/>διαλέγωμαι, κἄπειτα πρὸς τοὔνομα μόνον ὁ λόγος ἡμῖν
         <lb/>οὐ πρὸς αὐτὸ γίγνηται τὸ πρᾶγμα. σὺ μὲν || <milestone unit="kuhn.pb" n="5.808" resp="Kühn"/> οὖν πρὸς
         <lb/>τοῦτ’ ἀπεσιώπησας οἰόμενος ἐμὲ χρῆναι λέγειν αὐτὸν
         <lb/>ὑπὲρ ἁπάντων ἅπαντα, τὸ δ’ ἀληθὲς οὐχ ὧδ’ ἔχει·
         <lb/>πολλὰ γὰρ ἂν εἴης οὐχ ἕν προβεβληκώς, πρῶτον μὲν
         <lb/>τί ποτ’ ἐστὶν ἰατρική, δεύτερον δὲ τί ποτε γυμναστικὴ
         <lb/>καὶ τρίτον ἐπὶ τούτοις τί ποτε τὸ ὑγιεινόν, ἢ τοῦτο
         <lb/>δὴ τὸ μάλιστα προβεβλημένον, ὁποτέρας αὐτῶν εἴη.
         <lb/>καίτοι τοῦτ’ αὐτὸ τὸ τέταρτον οὐχ ἁπλῶς ἔφασκον δεῖν
         <lb/>οὕτω προβάλλειν, [ὁποτέρας εἴη αὐτῶν τῶν τεχνῶν τὸ
         <lb/>ὑγιεινόν] ἀλλ’ εὐθὺς προστιθέντας, εἴτ’ ἴδιον
         <lb/>εἴτ’ οἰκεῖον εἴτε μέρος εἴθ’ ὁπωσοῦν ἄλλως ἐθέλοι τις·
         <lb/>ἔσεσθαι γάρ τινα κἀνταῦθ’ ἀρχὴν τῆς εὑρέσεως τῷ
         <lb/>ζητουμένῳ. προβληθέντος γὰρ αὐτοῦ τελέως ὧδέ πως
         <lb/>καὶ νὴ Δί’ ἐρωτηθέντος, ἆρά γε τῆς ἰατρικῆς ἐστιν
         <lb/>ἢ τῆς γυμναστικῆς οἰκεῖον τὸ ὑγιεινόν, ἐπειδὰν ἑκάστου
         <lb/>τῶν τριῶν ἐκείνων ὀνομάτων εἴπωμεν τὸ σημαινόμενον,
         <lb/>ἰατρικῆς τε καὶ γυμναστικῆς καὶ ὑγιεινοῦ, δεήσει τέταρτον
         <lb/>ἐπ’ αὐτοῖς ἐξηγήσασθαι τὸ οἰκεῖον ὅ τι σημαίνει
         <lb/>καὶ τίς ὁ κανὼν αὐτοῦ τῆς διαγνώσεως. ἀλλὰ τοῦτο
         <pb n="3.35" facs="BIUSante_352381x03_0048"/>
         <lb/>μὲν ἴδιον αὐτοῦ τοῦ προβλήματος ὑπάρχει, τὸ δ’ ἰατρικὴν
         <lb/>ἐξηγήσασθαι  || <milestone unit="kuhn.pb" n="5.809" resp="Kühn"/> τί ποτ’ ἐστὶ καὶ γυμναστικὴν καὶ
         <lb/>ὑγιεινὸν οὐκ ἴδιον μὲν τοῦ προβλήματος [ὑπάρχει],
         <lb/>ὁμολογεῖσθαι δ’ ἀναγκαῖον. ὅθεν, ἐπειδὴ τοῦθ’ ἓν μόνον,
         <lb/>ὃ προὔβαλες, σὺ διελθεῖν ἐβουλήθης τότε καί σε
         <lb/>κινδυνεύειν ἐν ταῖς ἀποκρίσεσιν ἑώρων ὀκνοῦντα, τῶν
         <lb/>τινα γεγυμνασμένων ἐν λογικῇ θεωρία φιλοσόφων ἐπιφανέντα
         <lb/>πως τοῖς λόγοις κατὰ τύχην ἠξίουν ἀποκρίνασθαί
         <lb/>μοι. προθύμως δ’ ἐκείνου τοῦτο ποιήσαντος
         <lb/>καὶ πάντ’ ὀρθῶς ἀποκριναμένου ῥᾳδίως, ὡς οἶσθα,
         <lb/>διεπεράνθη τὸ πρόβλημα.</p>
        </div>
      <div type="textpart" subtype="chapter" n="3" xml:id="_3">
        <p rend="indent">
<lb/>Καὶ μὴν κατάδηλος ἦσθα καὶ τότε μὲν
          <lb/>εὐθὺς ἱκανῶς χαίρων ἐπὶ τῇ τῶν λόγων μεθόδῳ· καὶ
          <lb/>γὰρ θᾶττον ἢ κατὰ τὴν προσδοκίαν εὑρέθη τὸ ζητούμενον·
          <lb/>ἐξ ὑστέρου δὲ προσκείμενος ἀεὶ λιπαρῶς ἐβιάσω
          <lb/>τε καὶ κατηνάγκασας οὐ πάνυ τί με πρόθυμον ὄντα
          <lb/>γράψασθαι τοὺς λόγους· οὔτε γὰρ ἕν τουτὶ τὸ πρόβλημα
          <lb/>μόνον ἀκριβῶς ἐρευνηθὲν ὤμην χρῆναι διασώζειν
          <lb/>ἐν γράμμασιν οὔθ’ ὁμοίως τῷδε τὰ λοιπὰ πάντα
          <lb/>διεξέρχεσθαι σχολὴν ἧγον. ὅθεν, ὅπερ || <milestone unit="kuhn.pb" n="5.810" resp="Kühn"/> αὐτὸς ἐπ’
          <lb/>ἐμαυτοῦ πράξας ἔτυχον, ἱκανὸν ᾤμην ἔσεσθαι καὶ πρὸς
          <lb/>ὑμᾶς τοὺς φίλους, δεῖξαι τὴν ὁδόν, ᾗ χρώμενος ἄν
          <lb/>τις οὐ τοῦτο μόνον ἀλλὰ καὶ τἆλλα πάντα διαιροῖτο
          <lb/>προβλήματα.</p>
        </div>
      <div type="textpart" subtype="chapter" n="4" xml:id="_4">
        <p rend="indent">
<lb/>Τὴν γὰρ λογικὴν ὀνομαζομένην παρὰ
          <lb/>τοῖς φιλοσόφοις θεωρίαν ὅστις ἂν ἱκανῶς ἀσκήσῃ, πᾶν
          <lb/>οὗτος ὁμοίως δυνήσεται μεταχειρίζεσθαι ζήτημα· τὸ δ’
          <pb n="3.36" facs="BIUSante_352381x03_0049"/>
          <lb/>ἄνευ ἐκείνης ἀναγιγνώσκειν ὑπομνήματα προβλημάτων
          <lb/>οὐδὲν ἄλλ’ ἢ χρόνον ἀπολλύειν ἐστὶν οὔτε κρίνειν εἰδότα,
          <lb/>τίνα μὲν ἐν αὐτοῖς ἀληθῶς εἴρηται, τίνα δὲ
          <lb/>ψευδῶς, οὔτε πάντων τῶν γεγραμμένων μνημονεύειν
          <lb/>δυνάμενον. ἀλλ’ ἐπειδὴ κατέστην ἅπαξ εἰς τὸ λέγειν
          <lb/>περὶ τοῦ προβλήματος, ὅθενπερ ὀλίγον. ἔμπροσθεν ὁ
          <lb/>λόγος ἔδειξεν, ἄρχεσθαι δεῖ.</p>
        </div>
      <div type="textpart" subtype="chapter" n="5" xml:id="_5">
        <p rend="indent">
<lb/>Καὶ νὴ Δι’ εἴ τις ἐρωτηθείς, ὅ τί ποτ’
          <lb/>ἐστὶν ἰατρική, φαίη τέχνην εἶναι θεραπευτικὴν μὲν
          <lb/>νοσούντων, φυλακτικὴν δ’ ὑγιαινόντων, ἄντικρυς ἂν
          <lb/>οὗτος δοκοίη τὸ ζητούμενον εἰληφέναι μέρος αὐτῆς
          <lb/>ἀποφαίνων || <milestone unit="kuhn.pb" n="5.811" resp="Kühn"/> τὸ ὑγιεινόν· ὥσπερ αὗ καὶ ὅστις ἰατικὴν
          <lb/>ἀρρωστούντων μόνον εἶναι λέγει τὴν ἰατρικήν, ἑτέρῳ
          <lb/>τρόπῳ καὶ οὗτος ἐξ ἑτοίμου λαμβάνει τὸ ζητούμενον
          <lb/>ἀφαιρῶν αὐτῆς τὸ ὑγιεινόν. οὕτω δὲ καὶ τὴν γυμναστικὴν
          <lb/>εἴ τις ὑγιείας φυλακτικὴν εἶναι φήσειεν, ἐκ
          <lb/>προχείρου τὸ ζητούμενον λήψεται, ὥσπερ γε καὶ ὃς ἂν
          <lb/>εὐεξίας αὐτὴν ἀποφαίνηται δημιουργόν, ἑτέρῳ τρόπῳ
          <lb/>καὶ ὅδε τὸ ζητούμενον ὡς ὁμολογούμενον θήσεται.
          <lb/>χρὴ γάρ, εἴθ’ ὁρισμόν τις τῆς τέχνης εἴθ’ ὑπογραφὴν
          <lb/>ἐγχειρήσειεν ἀποδιδόναι, μὴ τὸ ζητούμενον ἀναποδείκτως
          <lb/>τοῦτον ἀναιρεῖν ἢ τίθεσθαι ἀλλ’ ἑτέρωθέν ποθεν
          <lb/>ἐξ ὁμολογουμένων ἀρξάμενον ἀποδεικνύναι πειρᾶσθαι.
          <lb/>ἆρ’ οὖν ἄμεινον ἰατρικὴν μὲν εἶναι λέγειν, ἧς τέλος
          <lb/>ἡ ὑγίεια, γυμναστικὴν δ’, ἧς τέλος ⟨ἡ⟩ εὐεξία, καὶ
          <lb/>ταύτας τὰς ὑπογραφὰς ἀρχὰς τίθεσθαι τῆς ζητήσεως;
          <pb n="3.37" facs="BIUSante_352381x03_0050"/>
          <lb/>ἀλλά τοι καὶ οὕτως ἐκ προχείρου μὲν τῆς γυμναστικῆς
          <lb/>ἀφαιρησόμεθα τὸ ὑγιεινόν, ἐπὶ δ’ αὗ τῆς ἰατρικῆς ἔτ’
          <lb/>ἄδηλόν τε καὶ ζητούμενον ἀπολείψομεν· εἰ γὰρ δὴ
          <lb/>τέλος ἡ ὑγίεια τῆς τέχνης ἐστὶ ταύτης, τάχ’ ἂν ἔχοι
          <lb/>λαβὴν ὁ λόγος || <milestone unit="kuhn.pb" n="5.812" resp="Kühn"/> εἰς διορισμόν, οὐ φυλακὴν τῆς οὔσης
          <lb/>ἀλλὰ ποίησίν τε καὶ γένεσιν τῆς οὐκ οὔσης τέλος
          <lb/>εἶναι τιθέμενος αὐτῆς. εὐπορία γὰρ εἰς ἑκάτερον ἐντεῦθεν
          <lb/>ἐπιχειρεῖν ἐπαγωγαῖς χρωμένους, εἰ μὲν τῆς
          <lb/>αὐτῆς τέχνης τό τε ποιῆσαί τι πρότερον οὐκ ὂν καὶ
          <lb/>τὸ φυλάξαι σῶον, ἐπειδὰν γένηται, δεικνύναι βουληθείημεν,
          <lb/>οἰκοδομικῆς τε καὶ ναυπηγικῆς καὶ τεκτονικῆς
          <lb/>τε καὶ χαλκευτικῆς μνημονεύοντας, εἰ δ’ ἄλλης μὲν τὸ
          <lb/>δημιουργεῖν, ἄλλης δὲ τὸ διαφυλάττειν σῶον, ὑφαντικῆς
          <lb/>τε καὶ ῥαπτικῆς καὶ πρὸς ταύταις σκυτοτομίας
          <lb/>τε καὶ νευρορραφίας· οὕτω γὰρ ὀνομάζοσι τὴν τὰ
          <lb/>πεπονηκότα τῶν ὑποδημάτων ἐπανορθουμένην. ἄλλου
          <lb/>μὲν γὰρ εἶναι δοκεῖ τεχνίτου ποιεῖν ἱμάτιον, ἄλλου
          <lb/>δ’ ἠπήσασθαι ῥαγέν, ὥσπερ αὗ καὶ ὑπόδημα δημιουργῆσαι
          <lb/>μὲν τοῦ σκυτοτόμου, πονῆσαν δ’ ἐπανορθώσασθαι
          <lb/>τοῦ νευρορράφου. δέδεικται δ’ ἡμῖν ἐν τοῖς περὶ
          <lb/>ἀποδείξεως, ὡς οὐ χρηστέον ἐπαγωγαῖς εἰς ἀποδείξεις
          <lb/>ἐπιστημονικάς· ὥσθ’ ὅστις ἐν ἐκείνοις ἐγυμνάσατο, || <milestone unit="kuhn.pb" n="5.813" resp="Kühn"/>
          <lb/>καταφρονήσει μὲν τῆς τοιαύτης ὁδοῦ, ζητήσει δ’ ἑτέραν
          <lb/>βελτίω, ὁ μὴ γυμνασάμενος δὲ θάτερον τῶν μερῶν
          <lb/>ἑλόμενος, ὁπότερον ἂν βουληθῇ, δι’ ὅλης ἡμέρας ἐρίζειν
          <lb/>ἕξει.</p>
        </div>
      <pb n="3.38" facs="BIUSante_352381x03_0051"/>
      <div type="textpart" subtype="chapter" n="6" xml:id="_6">
          <p rend="indent">
<lb/>Καὶ γὰρ αὗ καὶ ζήτημ’ ἄλλο πρὸς τοῖς
            <lb/>εἰρημένοις οὐ σμικρὸν ἀναφυήσεται τῆς μὲν ἰατρικῆς
            <lb/>ὑγιείας ποίησιν, οὐ σωτηρίαν τε καὶ φυλακὴν ὑποθεμένοις
            <lb/>τὸ τέλος, τῆς γυμναστικῆς δὲ [τὴν] εὐεξίαν·
            <lb/>ἀναγκασθήσεται γάρ τις, οἶμαι, καθάπερ ἐπὶ τῆς ὑγιείας
            <lb/>οὕτω κἀπὶ τῆς εὐεξίας ἑτέραν μὲν τὴν φυλακτικὴν
            <lb/>αὐτῆς τέχνην ἀποφαίνειν, ἑτέραν δὲ τὴν δημιουργικήν.
            <lb/>ἀλλ’ εἰ τοῦτο, δύο ἄλλας τέχνας ἐξ ἀνάγκης
            <lb/>ζητήσομεν, ἑτέραν μὲν τῆς ἰατρικῆς, τὴν τῆς ὑγιείας
            <lb/>φυλακτικήν, ἑτέραν δὲ τῆς γυμναστικῆς, τὴν τῆς εὐεξίας
            <lb/>διασωστικήν. καὶ μὲν δὴ καὶ διττῆς οὔσης τῆς εὐεξίας,
            <lb/>ὡς ἐν ἄλλοις ἀποδέδεικται, ποτέρας αὐτῶν ἡ γυμναστικὴ
            <lb/>δημιουργός ἐστιν, χαλεπὸν ἔσται διελεῖν, ἆρά γε
            <lb/>τῆς κατὰ φύσιν ἢ τῆς ἀθλητικῆς· ἢ δῆλον, ὡς δύο
            <lb/>ἄλλας ἡμῖν τέχνας ἀναγκαῖόν ἐστι ζητεῖν; καὶ δὴ καὶ
            <lb/>⟨αἱ〉 σύμπασαι τὸν ἀριθμὸν ἕξ γενήσονται, τρεῖς μὲν
            <lb/>αἱ δημιουργοῦσαι τὰ τέλη, || <milestone unit="kuhn.pb" n="5.814" resp="Kühn"/> τρεῖς δ’ αἱ φυλάττουσαι.
            <lb/>τριῶν γὰρ ὑποκειμένων τελῶν, ὑγιείας, εὐεξίας τῆς
            <lb/>κατὰ φύσιν, εὐεξίας τῆς τῶν ἀθλητῶν, εἰς τοσοῦτον
            <lb/>ἀνάγκη τὸν ἀριθμὸν ἐξήκειν τὰς τέχνας. καὶ μὴν εἴπερ
            <lb/>τῷ διαφέρειν τὰς εὐεξίας ἀλλήλων τε καὶ τῆς ὑγιείας
            <lb/>διαφόρων δεήσεται τῶν τεχνῶν, ἀνάγκη πᾶσα καὶ τῆς
            <lb/>ὑγιείας οὔσης διττῆς, ἑτέρας μὲν τῆς καθ’ ἕξιν, ἑτέρας
            <lb/>δὲ τῆς κατὰ σχέσιν ὀνομαζομένης, διττὰς εἶναι καὶ τὰς
            <lb/>τέχνας. οὐ γὰρ δὴ πλέονι μὲν ἡ εὐεξία τῆς καθ’ ἕξιν
            <lb/>ὑγιείας, ἐλάττονι δὲ τῆς κατὰ σχέσιν ὑπερέχει.</p>
        </div>
      <pb n="3.39" facs="BIUSante_352381x03_0052"/>
      <div type="textpart" subtype="chapter" n="7" xml:id="_7">
          <p rend="indent">
<lb/>Γνοίης δ’ ἂν ἐναργῶς ἑκάστης αὐτῶν
            <lb/>ἐπιμελῶς ἀνασκεψάμενος τὴν φύσιν, ἀνασκέψῃ δὲ τόνδε
            <lb/>τὸν τρόπον. ἡκέτω τις εἰς ἔννοιάν σοι νῦν ὧν ἐθεάσω
            <lb/>πολλάκις ἀρρώστων ἰσχυρῶς μὲν διανοσησάντων, ἀπηλλαγμένων
            <lb/>δ’ ἄρτι τοῦ νοσεῖν, οὕτως ἰσχνός τε καὶ
            <lb/>ἀδύνατος εἰς τὰς κινήσεις, ὡς ἑτέρων δεῖσθαι τῶν
            <lb/>μετακομιούντων. οὗτος ἰάσεως μὲν οὐκέτι χρήζει μηκέτι
            <lb/>γε νοσῶν, ἀναθρέψεως δέ τινος καὶ ῥώμης, ἵν’ ἰσχυρός
            <lb/>θ’ ἅμα [καὶ] πρὸς τὰς || <milestone unit="kuhn.pb" n="5.815" resp="Kühn"/> κατὰ φύσιν ἐνεργείας
            <lb/>γένηται καὶ φέρειν ἱκανὸς τὰ προσπίπτοντα. δῆλον
            <lb/>γὰρ ὡς ὁ οὕτω διακείμενος, ὡς διάκειται νῦν, ὁπότε
            <lb/>πρότερον. ἀπήλλακται τοῦ νοσεῖν, οὔτε θάλπος οὔτε
            <lb/>κρύος οὔτ’ ἀγρυπνίαν οὔτ’ ἀπεψίαν οὔτ’ ἄλλο τῶν
            <lb/>πάντων οὐδὲν ἐνεγκεῖν ἱκανός ἐστιν, ἀλλ’ ἐκ τοῦ ῥᾴστου
            <lb/>νοσήσει πάλιν, ὡς ἂν οὐκ ἀσφαλῆ τε καὶ μήπω πεπηγυῖαν
            <lb/>κεκτημένος τὴν ὑγιεινὴν κατάστασιν. ἀλλ’ εἴπερ
            <lb/>δύσλυτος γένοιτο καὶ καθ’ ἕξιν, οὔπω μέν ἐστιν εὐεξία
            <lb/>— τὸ γὰρ εὗ προσλαβοῦσα τότ’ ἂν εὐεξία γένοιτο —
            <lb/>τοῦ μέντοι μεμπτή τις εἶναι καὶ ἄχρηστος διάθεσις
            <lb/>ἀπήλλακται. τὸ γὰρ μήτ’ ἐνεργεῖν δύνασθαι κατὰ τὸν
            <lb/>βίον ἱκανῶς ἑτοίμως τε βλάπτεσθαι μεμπτὴ καὶ ἄχρηστος
            <lb/>διάθεσις. εἰ δὲ μήτ’ εἰς τὰς πράξεις ἐμποδίζοιτο
            <lb/>μήθ’ ἑτοίμως βλάπτοιτο, τοιαύτη δ’ ἐστὶν ἡ καθ’ ἕξιν
            <lb/>ὑγίεια, τοῦ μὲν μηκέτ’ εἶναι μεμπτὴ καὶ ἄχρηστος εἰς
            <lb/>τὰς κατὰ τὸν βίον ἐνεργείας ἀπήλλακται, τὸ δ’
            <lb/>ἐπαινετὸν οὔπω κέκτηται, κτήσαιτο δ’ ἄν, εἰ καὶ πρὸς τῷ
            <pb n="3.40" facs="BIUSante_352381x03_0053"/>
            <lb/>μηκέτ’ ἀσθενῶς ἐνεργεῖν || <milestone unit="kuhn.pb" n="5.816" resp="Kühn"/> ἔτι καὶ ῥώμην τιν’ ἀξιόλογον
            <lb/>προσλάβοιτο. μέση γὰρ ἡ καθ’ ἕξιν ὑγίεια ταῖς
            <lb/>ἐνεργείαις ἐστὶ τῆς τε κατὰ σχέσιν ὑγιείας καὶ τῆς
            <lb/>εὐεξίας. ἡ μὲν γὰρ κατὰ σχέσιν ἀρρώστους ἔχει τὰς
            <lb/>ἐνεργείας, ἡ δ’ εὐεξία ῥωμαλέας, ἡ δ’ αὖ καθ’ ἕξιν
            <lb/>οὔπω μὲν εὐρώστους, ἀρρώστους δ’ οὐκέτι. κἀν τῶδε
            <lb/>δῆλον, ὡς, εἰ καὶ μέση τέτακται, πλέον τῆς κατὰ σχέσιν
            <lb/>ὑγιείας χρήσιμος εἰς πάσας τοῦ βίου τὰς πράξεις ἐστὶν
            <lb/>ἡ καθ’ ἕξιν, οὐ μὴν. ἤδη τὸ κατ’ ἀρετὴν ἔχουσα· μόνῃ
            <lb/>γὰρ τοῦθ’ ὑπάρχει τῇ εὐεξίᾳ. καί μοι νόει κατὰ στίχον
            <lb/>τινὰ τὸ μὲν βλάβην ἐνεργείας, ὅπερ ἐν τῷ νοσεῖν
            <lb/>γίγνεται, ἕτερον δ’ ἔξω μὲν τῆς βλάβης, ἄχρηστον δ’
            <lb/>ὑπ’ ἀσθενείας, ὅπερ ἐν τῷ κατὰ σχέσιν ὑγιαίνειν, ἄλλο
            <lb/>δὲ τρίτον ἀσθενείας μὲν ἀπηλλαγμένον, εὐρωστίαν δ’
            <lb/>οὔπω κεκτημένον, ὅπερ ἐν τῷ καθ’ ἕξιν, ἐφ’ ᾧ τέταρτον
            <lb/>οἷον ἀρετή τίς ἐστι τῶν ἐνεργειῶν ἡ εὐεξία. [καὶ
            <lb/>ἡ ἀκρότης τε καὶ ἡ τελειότης αὐτῶν ἡ ἐπ’ ἄκρον ἐστὶν αὐτῶν
            <lb/>εὐεξία.] ἡ τοίνυν εἰς ἕξιν ὑγιεινὴν ἄγουσα τέχνη
            <lb/>τὸν ἄνθρωπον || <milestone unit="kuhn.pb" n="5.817" resp="Kühn"/> ἑτέρα δηλονότι τῆς ἰασαμένης αὐτὸν
            <lb/>ὑπάρξει, συγκεχωρημένου γ’ ἅπαξ τοῦ τε δεῖν ἐπὶ διαφόροις
            <lb/>τέλεσι διαφόρους εἶναι τὰς τέχνας τοῦ τε δύο
            <lb/>καθ’ ἕκαστον ἑτέραν μὲν τὴν δημιουργοῦσαν, ἑτέραν
            <lb/>δὲ τὴν διαφυλάττουσαν. ᾧ καὶ δῆλον, ὡς ἡ περὶ τέλους
            <lb/>ἔννοια περιείληφεν ἅπασαν τὴν νῦν ἡμῖν προκειμένην
            <pb n="3.41" facs="BIUSante_352381x03_0054"/>
            <lb/>ζήτησιν, καὶ διὰ τοῦθ’ ὅσοι τῶν ὁρισμῶν ἀπὸ
            <lb/>τοῦ τέλους τὴν σύστασιν ἔχουσιν, οὐ σμικρὰς γεννῶσιν
            <lb/>ἀπορίας.</p>
        </div>
      <div type="textpart" subtype="chapter" n="8" xml:id="_8">
          <p rend="indent">
<lb/>Ἴσως οὖν ἄμεινον ἐπ’ αὐτὴν ἀφικόμενον
            <lb/>τὴν οὐσίαν τῆς τέχνης ἀρχὴν τῆς ζητήσεως ἐκείνην
            <lb/>ποιήσασθαι. τί οὖν ἐστιν ἰατρική; εἴποι ἄν τις
            <lb/>εἶναι ἐπιστήμην ὑγιεινῶν τε καὶ νοσερῶν. ἀλλὰ κἀν
            <lb/>τούτῳ δόξει προχείρως εἰλῆφθαι τὸ ὑγιεινὸν ὡς μέρος
            <lb/>δηλονότι τῆς ἰατρικῆς ὑπάρχον. ὅθεν οἶμαι τῶν τἀναντία
            <lb/>τιθεμένων ἔνιοι μόνων τῶν νοσερῶν ἐπιστήμην
            <lb/>εἶναι συγχωρήσουσι τὴν ἰατρικήν. ἀλλ’ οὗτοί γε πρῶτον
            <lb/>μὲν ἀγνοοῦσιν, ὡς ἔστι μία τῶν ἐναντίων ἁπάντων
            <lb/>ἐπιστήμη καὶ ὅστις γιγνώσκει τὰ νοσερά, τοῦτον
            <lb/>ἀνάγκη πᾶσα μὴ ἀγνοεῖν τὰ ὑγιεινά. τουτὶ μὲν ὡς
            <lb/>μεῖζον ἢ κατ’ ἐκείνους παρείσθω, λεγέσθω δ’ ἤδη τὸ
            <lb/>δεύτερον ὧν || <milestone unit="kuhn.pb" n="5.818" resp="Kühn"/> ἀγνοοῦσιν, ᾧ τάχ’ ἂν ἴσως ἀκολουθήσειεν,
            <lb/>ὅτι μὴ περιλαμβάνεται κατὰ τὸν ὅρον τῆς ἰατρικῆς
            <lb/>ἐξ ἀνάγκης τὸ ζητούμενον· ἔνεστι γάρ τινι διαστειλαμένῳ
            <lb/>τὴν ὁμωνυμίαν, εἶτα δείξαντι σωμάτων μὲν
            <lb/>τῶν ἐχόντων ὑγίειαν καὶ σημείων τῶν δηλούντων καὶ
            <lb/>αἰτίων τῶν ποιούντων ἐπιστήμην εἶναι τὴν ἰατρικήν,
            <lb/>οὐ μὴν τῶν γε φυλαττόντων αὐτήν, ἀντιλαμβάνεσθαι
            <lb/>κατὰ τἀναντία τοῦ προβλήματος. ἐοίκασιν οὖν οἱ τὰ
            <lb/>τοιαῦτα σοφιζόμενοι μήτε τὸ ζητούμενον ἀκριβῶς ἐπίστασθαι
            <lb/>μήθ’ ὅτι καὶ σημεῖον ὑγιεινόν τι λέγομεν, ὃ
            <lb/>τοῖς νοσοῦσιν ἐπιφαινόμενον ὑγιείας μελλούσης ἐστὶ
            <lb/>γνώρισμα, μήτ’ αἴτιον, ὃ τοῖς νοσοῦσι προσαγόμενον
            <pb n="3.42" facs="BIUSante_352381x03_0055"/>
            <lb/>ὑγιείας ἐστὶ ποιητικόν, ὥσπερ ἀμέλει τὰ βοηθήματα
            <lb/>σύμπαντα, μήθ’ ὡς καὶ τὸ δεδεγμένον ὑγίειαν σῶμα
            <lb/>καλοῦμεν ὑγιεινόν, ὧν πάντων ἐπιστήμην ὁ ἰατρὸς
            <lb/>ἔχει μηδὲν κοινωνούντων τῷ προβλήματι πλὴν ὀνόματι.
            <lb/>καὶ γὰρ εἰ τῆς τῶν ὑγιαινόντων φυλακῆς ὁ ἰατρὸς
            <lb/>ἐπιστάτης ἐστὶν ἢ γυμναστοῦ τὸ τοιοῦτον ἴδιον, ἐξ
            <lb/>ἀρχῆς ἡμῖν προὔκειτο ζητεῖν, ὅπερ, ὡς ὀλίγον ἔμπροσθεν
            <lb/>ἐδείχθη, || <milestone unit="kuhn.pb" n="5.819" resp="Kühn"/> τὴν κρίσιν ἐν τῇ τοῦ τέλους ἔχει ζητήσει.
            <lb/>πότερον γὰρ ἀπλῶς ὑγίεια τὸ τέλος ἐστὶ τῆς
            <lb/>ἰατρικῆς οὐδὲν διαφέρον εἴτε ποιοῦντός τινος αὐτὴν
            <lb/>οὐκ οὖσαν εἴτε φυλάττοντος οὖσαν ἢ τὸ ποιῆσαι μὲν
            <lb/>μόνον ἰατρικῆς ἐστι, τὸ φυλάξαι δὲ τῆς γυμναστικῆς
            <lb/>[αὐτῆς]; οὕτω δὲ καὶ περὶ τῆς γυμναστικῆς, ἆρά γ’
            <lb/>εὐεξία τὸ τέλος ἐστὶν ἢ ὑγίεια ἢ ποίησις ὁποτέρας
            <lb/>τούτων ἢ φυλακή.</p>
        </div>
      <div type="textpart" subtype="chapter" n="9" xml:id="_9">
          <p rend="indent">
<lb/>Κινδυνεύσομεν γάρ, ὡς ὁ λόγος ἔδειξεν,
            <lb/>ἐὰν ὑπερβῶμεν τὴν μίαν, ἑπτὰ ποιῆσαι περὶ τὸ σῶμα
            <lb/>τὰς τέχνας, τὴν μὲν πρώτην καὶ σαφεστάτην καὶ σχεδὸν
            <lb/>μόνην ἀναμφισβήτητον ἰωμένην τὰ νοσήματα, δύο
            <lb/>δ’ ἄλλας, τὴν μὲν ἐκ τῆς κατὰ σχέσιν ὑγιείας εἰς τὴν
            <lb/>καθ’ ἕξιν ἄγουσαν, τὴν δ’ ἐν ταύτῃ φυλάττουσαν καὶ
            <lb/>δύο ἄλλας ὁμοίως περὶ τὴν εὐεξίαν, δημιουργικὴν μὲν
            <lb/>τὴν ἑτέραν, φυλακτικὴν δὲ τὴν ἑτέραν, ἔτι τε πρὸς
            <lb/>ταύταις ἄλλας δύο περὶ τὴν ἀθλητικὴν εὐεξίαν. ἀπλῶς
            <pb n="3.43" facs="BIUSante_352381x03_0056"/>
            μὲν γὰρ τὴν ἑτέραν τὴν κατὰ φύσιν ὀνομάζομεν εὐεξίαν,
            <lb/>οὐχ ἁπλῶς δὲ τὴν οὐ φύσει, || <milestone unit="kuhn.pb" n="5.820" resp="Kühn"/> τὴν ἀθλητικήν,
            <lb/>ἀλλ’ ἀεὶ μετὰ προσθήκης, ὥσπερ καὶ Ἱπποκράτης ὁτὲ
            <lb/>μὲν ὡδί πως λέγων· <q rend="single">διάθεσις ἀθλητικὴ οὐ φύσει,
            <lb/>ἕξις ὑγιεινὴ κρείσσων</q>, ὁτὲ δ’ αὖ πάλιν· <q rend="single">ἐν τοῖσι
            <lb/>γυμναστικοῖσιν αἱ ἐπ’ ἄκρον εὐεξίαι σφαλεραί</q> . . .
            <lb/>ἀλλ’ ἐν τοῖς ἀθλητικοῖς τε καὶ γυμναστικοῖς σώμασιν·
            <lb/>ἀκούειν γάρ σε χρὴ γυμναστικὰ σώματα λέγεσθαι νῦν
            <lb/>οὐ τὰ τῶν ὁπωσοῦν γυμναζομένων, οἷον ἤτοι σκαπτόντων
            <lb/>ἢ ἐρεσσόντων ἢ ἀμώντων ἤ τι τῶν ἄλλων, ὅσα
            <lb/>κατὰ φύσιν ἀνθρώποις ἔργα, πραττόντων, ἀλλ’ οἷς
            <lb/>αὐτὸ τοῦτ’ ἔστιν ἀγώνισμα τὸ γυμνάζεσθαι καταβλητικὴν
            <lb/>τῶν ἀντιπάλων ἰσχὺν ἐπασκοῦσιν. διὰ τί μὲν
            <lb/>οὖν ἡ τοιαύτη διάθεσις οὐ φύσει, δι’ ἑτέρων ἐξηγήμεθα·
            <lb/>τὸ δ’ οὖν ἐκ τοῦ λόγου χρηστὸν εἰς τὰ παρόντα
            <lb/>τοῦτ’ ἔστιν αὐτὸ τὸ νῦν εἰρημένον, ὡς ἑπτὰ γενήσονται
            <lb/>περὶ τὸ σῶμα τέχναι τὴν μίαν ὑπερβᾶσιν ἢ καὶ
            <lb/>νὴ Δι’ ἐννέα. τί γὰρ οὐ χρὴ δύο ἄλλας τέχνας τίθεσθαι,
            <lb/>ἑτέραν μὲν τῆς ἄκρας εὐεξίας δημιουργόν,
            <lb/>ἑτέραν δὲ τῆς αὐτῆς ταύτης φυλακτικήν; || <milestone unit="kuhn.pb" n="5.821" resp="Kühn"/> ἐπὶ μὲν γὰρ
            <pb n="3.44" facs="BIUSante_352381x03_0057"/>
            <lb/>τῆς τῶν γυμναστικῶν εὐεξίας ὅτι χρὴ φεύγειν τε καὶ
            <lb/>δεδιέναι τὴν ἀκρότητα, πρὸς Ἱπποκράτους εἴρηται σαφέστατα·
            <lb/>τῆς δ’ ἀπλῶς λεγομένης εὐεξίας τῆς κατὰ
            <lb/>φύσιν οὐχ ὅπως φυλάττεσθαι προσήκει τὸ ἄκρον ἀλλὰ
            <lb/>καὶ παντὶ τρόπῳ σπουδάζειν. οὕτως οὖν αἱ σύμπασαι
            <lb/>γένοιντ’ ἂν ἐννέα περὶ τὸ σῶμα τέχναι καὶ τούτων ἑπτὰ
            <lb/>μέν, ἃς ἂν καὶ ἐπαινέσειέ τις, αἱ δύο δ’ αἱ λοιπαὶ κακοτεχνίαι
            <lb/>δηλονότι καθάπερ καὶ ἡ κομμωτική. ταύτας
            <lb/>μὲν οὖν, εἰ βούλει, παραλίπωμεν, ἐπέλθωμεν δ’ αὖθις
            <lb/>τὰς ἑπτά, τὴν μὲν πρώτην ἁπασῶν, ἣν ἰᾶσθαι τὰς
            <lb/>νόσους ἐλέγομεν, ἄλλας δ’ ἐφεξῆς αὐτῇ, δύο μὲν περὶ
            <lb/>τὴν καθ’ ἕξιν ὑγίειαν, δύο δὲ περὶ τὴν εὐεξίαν καὶ
            <lb/>δύο ἄλλας περὶ τὴν ἄκραν εὐεξίαν. ἤδη μὲν οὖν κἀκ
            <lb/>τούτων εὔδηλον, ὡς, εἰ μή τις θείη περὶ τὸ σῶμα
            <lb/>τέχνην ἓν ἔχουσαν δηλονότι καὶ τὸ τέλος, ἀναγκαῖόν
            <lb/>ἐστι τοῦτον μέχρι τῶν ἑπτὰ προϊέναι καὶ ὡς οὐδὲν
            <lb/>ἄλλο τὸ τέλος τοῦτ’ ἔστι παρὰ τὴν ὑγίειαν.</p>
        </div>
      <div type="textpart" subtype="chapter" n="10" xml:id="_10">
          <p rend="indent">
<lb/>Ἄμεινον δ’ ἴσως ἀκριβέστερον ἐπεξελθεῖν
            <lb/>τῷ λόγῳ πρῶτον μὲν τοῦτ’ ἀναμνήσαντας, ὃ μηδεὶς
            <lb/>ἀγνοεῖ, || <milestone unit="kuhn.pb" n="5.822" resp="Kühn"/> τὰς μὲν κακοτεχνίας τὸ φαινόμενον ἀγαθὸν
            <lb/>ἐκποριζομένας ἑκάστῳ τῶν ὄντων, τὰς τέχνας δὲ τὸ
            <lb/>κατ’ ἀλήθειαν ἐν αὐτοῖς ὑπάρχον, ἐφεξῆς δὲ τούτῳ
            <lb/>λέγοντας, ὡς, εἴπερ ἡ κομμωτικὴ καλουμένη νόθου
            <lb/>κάλλους ἐστὶ δημιουργός, αὕτη μὲν ἂν εἴη κακοτεχνία
            <lb/>τε καὶ κολακεία, τέχνη δέ τις ἑτέρα συστήσεται περὶ
            <pb n="3.45" facs="BIUSante_352381x03_0058"/>
            <lb/>τὸ γνήσιόν τε καὶ ὄντως ἀληθινὸν κάλλος, ὅπερ ἐστὶν
            <lb/>εὔχροιά τε καὶ εὐσαρκία καὶ συμμετρία τῶν μορίων,
            <lb/>ἃ τῇ κατὰ φύσιν εὐεξίᾳ συμβέβηκεν, ἣν καὶ δι’ ἄλλου
            <lb/>μὲν λόγου τῆς γυμναστικῆς διωρισάμεθα, καὶ νῦν δ’
            <lb/>ἂν ἴσως ἐπὶ κεφαλαίων οὐδὲν ἂν εἴη χεῖρον ὑπὲρ αὐτῶν
            <lb/>εἰπεῖν ἀρχὴν τῷ λόγῳ τήνδε ποιησαμένους.</p>
        </div>
      <div type="textpart" subtype="chapter" n="11" xml:id="_11">
          <p rend="indent">
<lb/>Ἤτοι γὰρ τὸ κατὰ φύσιν ἐνεργεῖν ἑκάστῳ
            <lb/>τῶν μορίων ὑγιαίνειν ἐστὶν ἢ τοῦτο μὲν ἐξ ἀνάγκης
            <lb/>ἕπεται τῇ κατὰ φύσιν τοῦ σώματος κατασκευῇ, τὸ δ’
            <lb/>ὑγιαίνειν αὐτὸ τοῦτ’ ἔστι τὸ κατὰ φύσιν κατεσκευάσθαι.
            <lb/>τούτων ὁπότερον ἂν ἐθελήσῃς ὑποθέμενος
            <lb/>ὑγίειαν, οὐδὲν γὰρ εἰς τὰ παρόντα διαφέρει, τῶν ἑξῆς
            <lb/>λόγων οὕτως ἄκουε προσέχων || <milestone unit="kuhn.pb" n="5.823" resp="Kühn"/> τὸν νοῦν. πότερα τοῦ
            <lb/>κατεσκευάσθαι κατὰ φύσιν ἕκαστον τῶν μορίων ἢ τῆς
            <lb/>ἐνεργείας αὐτοῦ χρήζομεν; ἐμοὶ μὲν πάντες δοκοῦσιν
            <lb/>οὐδ’ ἂν ὅλως θελῆσαι μόριον ἔχειν οὐδὲν ἀργὸν ἔργου
            <lb/>τινός, οὔτ’ οὖν ὀφθαλμοὺς μὴ βλέποντας οὔτε ῥῖνας
            <lb/>ὀσμᾶσθαι μὴ δυναμένας οὔτε σκέλη μὴ βαδίζοντα οὔτ’
            <lb/>ἄλλο τῶν πάντων οὐδὲν ἢ μηδ’ ὅλως ἐνεργοῦν ἢ κακῶς
            <lb/>ἐνεργοῦν. οὐδενὸς γὰρ ἁπάντων, ὧν χρήζομεν, ἀτελοῦς
            <lb/>χρῄζομεν οὔτ’ οἰκίας οὔθ’ ὑποδήματος οὔτε σκίμποδος
            <lb/>οὔθ’ ἱματίου, ἀλλ’ ἅμα τε χρῄζομεν καὶ τελείου χρήζομεν.
            <lb/>οὕτως οὖν οὐδὲ τοῦ περιπατεῖν ἀσθενῶς καὶ
            <lb/>ἀρρώστως οὐδὲ τοῦ βλέπειν ἢ ἀκούειν ἀμβλέως οὔτ’
            <lb/>ἄλλου τῶν πάντων οὐδενὸς ἐλλιποῦς ὀρεγόμεθα. τίς
            <lb/>γὰρ εὔχροιαν ἢ εὐσαρκίαν ἢ κάλλος ἀπλῶς τοῦ σώματος
            <pb n="3.46" facs="BIUSante_352381x03_0059"/>
            <lb/>ἢ ῥώμην ἐλλιπῆ σχεῖν εὔχεται; καὶ μὴν εἴπερ οὐκ
            <lb/>ἐλλιποῦς ἐνεργείας ἀλλὰ τελέας χρῄζομεν, οὐδὲ τῆς
            <lb/>κατασκευῆς τοῦ σώματος, ἀφ’ ἧς ἐνεργοῦμεν, ἐλλιποῦς
            <lb/>δεησόμεθα. τούτων δ’ ἦν θάτερον ὑγίεια· δῆλον οὖν,
            <lb/>ὡς οὐδεὶς ἀτελοῦς || <milestone unit="kuhn.pb" n="5.824" resp="Kühn"/>  ὑγιείας ἀλλ’ ὡς ἔνι μάλιστα τελειοτάτης
            <lb/>ἅπαντες χρῄζομεν.</p>
        </div>
      <div type="textpart" subtype="chapter" n="12" xml:id="_12">
          <p rend="indent">
<lb/>Εἰ μὲν οὖν ἄλλο τι τὴν εὐεξίαν οἴεταί
            <lb/>τις εἶναι παρὰ τὴν τελείαν ὑγίειαν, ἄλλην μὲν τέχνην
            <lb/>ὑγιείας, ἄλλην δ’ εὐεξίας ζητείτω· εἰ δ’ ἓν καὶ ταὐτόν
            <lb/>ἐστιν ἄμφω, μίαν ἀνάγκη καὶ τέχνην εἶναι. πῶς οὖν
            <lb/>ἓν καὶ ταὐτόν ἐστιν εὐεξία τε καὶ ἡ παντελὴς ὑγίεια;
            <lb/>πρῶτον εἴπερ τὴν ταύτης αἰτίαν κατασκευὴν τὴν αὐτὴν
            <lb/>δήπου καὶ τῆς εὐεξίας εἶναι πεπιστεύκαμεν, ἄμφω
            <lb/>ταὐτὸν ἔσται· δεύτερον δ’ ἐξ αὐτῆς τῆς οὐσίας. εὐεξία
            <lb/>μὲν γὰρ οὐδὲν ἄλλ’ ἐστὶν ἢ εὗ ἔχουσα ἕξις, ἡ δ’ ἕξις
            <lb/>διάθεσίς ἐστι μόνιμος, ὥστε, οὗπερ ἕξις, τούτου καὶ
            <lb/>εὐεξία, πρός τι δ’ ἄμφω. λέγεται δ’ οὖν τις ἕξιν ἔχειν
            <lb/>ἐν γραμματικῇ καὶ ἄλλος ἐν ἀριθμητικῇ καὶ ἄλλος ἐν
            <lb/>γεωμετρίᾳ καὶ ἄλλος ἐν ἀστρονομίᾳ καὶ καθ’ ἕκαστον
            <lb/>τῶν ὄντων, ὅταν ἡ διάθεσις δύσλυτος ᾖ, ἕξις ὀνομάζεται.
            <lb/>διαφερέτω δὲ μηδὲν ἔν γε τῷ παρόντι διάθεσιν ὀνομάζειν
            <lb/>ἢ σχέσιν. εἴπερ οὖν, οὗπερ ἕξις, τούτου ||
            <lb/><milestone unit="kuhn.pb" n="5.825" resp="Kühn"/> καὶ εὐεξία, τινὸς δ’ ἡ ἕξις, δῆλον, ὅτι καὶ ἡ εὐεξία
            <lb/>τινὸς καὶ τοῦ αὐτοῦ γε, οὗ καὶ ἡ ἕξις. ἀλλ’ ἡμῖν νῦν
            <lb/>οὐ περὶ τῆς γεωμετρικῆς ἕξεως ἢ μουσικῆς ἢ γραμματικῆς,
            <lb/>ἀλλὰ περὶ τῆς ὑγιεινῆς ὁ λόγος ἐστίν. οὐκοῦν,
            <lb/>ὅταν εἴπωμεν εὐεξίαν, οὐ γραμματικὴν ἢ μουσικὴν ἢ
            <pb n="3.47" facs="BIUSante_352381x03_0060"/>
            <lb/>γεωμετρικὴν ἀλλ’ ὑγιεινὴν λέγομεν. εὐθὺς δ’ αὐτὸ
            <lb/>τοῦτο παρορῶσιν οἱ πολλοὶ καὶ νομίζουσι τὸ τῆς εὐεξίας
            <lb/>ὄνομα τῷ τῆς ὑγιείας ὁμοίως λέγεσθαι. καίτοι τὸ μὲν
            <lb/>τῆς ὑγιείας ὄνομα διαθέσεώς τινός ἐστι, τὸ δὲ τῆς
            <lb/>εὐεξίας οὐχ ἀπλῶς τὴν διάθεσιν, ἀλλὰ τὸ κατ’ αὐτὴν
            <lb/>ἄριστόν τε καὶ μόνιμον ἐνδείκνυται· ἀρίστη γάρ ἐστιν
            <lb/>ἕξις ἐκείνης τῆς διαθέσεως, ἣν ὑγίειαν ὀνομάζομεν,
            <lb/>ἡ εὐεξία. οὔκουν — αὖθις γάρ που καὶ αὖθις ἀνάγκη
            <lb/>ταὐτὸν εἰπεῖν, εἰ μέλλοι τις ἐξαιρήσεσθαι τῶν πολλῶν
            <lb/>ἄγνοιαν παλαιάν — οὔτε διαθέσεως οὔτε κατασκευῆς
            <lb/>οὔτ’ ἐνεργείας ἐστὶ τὸ τῆς εὐεξίας ὄνομα δηλωτικόν,
            <lb/>ὥσπερ οὖν οὐδὲ τὸ τῆς ἕξεως, ἀλλὰ τοῦτο μὲν αὐτοῦ
            <lb/>μόνου τοῦ || <milestone unit="kuhn.pb" n="5.826" resp="Kühn"/> δυσλύτου τε καὶ μονίμου τῆς διαθέσεως,
            <lb/>ἡ δ’ εὐεξία πλέον οὐδὲν αὐτῷ προστίθησι τοῦ εὖ.
            <lb/>σύγκειται γοῦν ἐκ τοῦ τῆς ἕξεως ὀνόματος τὸ εὗ προσλαβόντος,
            <lb/>ὅπερ εἰώθαμεν ἐπαινοῦντες ἅπασιν ἐπιφέρειν,
            <lb/>ὅσα καλῶς καὶ κατὰ τὴν οἰκείαν ἀρετὴν διάκειται. τίνος
            <lb/>οὖν ὀρεγόμεθα καὶ τί τῷ σώματι διὰ παντὸς ὑπάρχειν
            <lb/>βουλόμεθα; πότερον διάθεσιν ὑγιεινὴν αὐτὸ τοῦτο
            <lb/>μόνον ἴσχειν ἢ τοῦτό γε παραπλήσιον τῷ ζητεῖν, ἆρά
            <lb/>γ’ οἰκίας μοχθηρᾶς καὶ μελλούσης ὅσον οὔπω καταπεσεῖν
            <lb/>χρήζομεν ἢ καὶ πρὸς τὴν χρείαν, ἧς ἕνεκα γέγονεν,
            <lb/>ἄριστα διακειμένης καὶ ὡς ἔνι μάλιστα πολυχρονιωτάτης;
            <lb/>οὐδεὶς γάρ ἐστιν οὔτ’ ἐλλιπῶς οὔτ’ ὀλιγοχρονίως
            <lb/>ὑγιαίνειν βουλόμενος. ἀλλ’ οὐδ’ ἐστί τις
            <lb/>ὅλως τέχνη σκοπὸν ἔχουσα τὸ χεῖρόν τε καὶ ὀλιγοχρονιώτερον,
            <pb n="3.48" facs="BIUSante_352381x03_0061"/>
            <lb/>ἀλλ’ ὅπερ ἂν ἐκ τῆς αὐτῆς ὕλης ἄριστόν
            <lb/>τε μέλλῃ καὶ πολυχρονιώτατον ἔσεσθαι, τοῦτο ταῖς
            <lb/>ποιητικαῖς ἀπάσαις τέχναις ὁ σκοπός. οὐ μὴν οὐδὲ
            <lb/>τέλος ἄλλο τι παρὰ τὴν ἐπιτυχίαν ἐστὶ τοῦ σκοποῦ
            <lb/>καὶ δῆλον ἐκ τῶν εἰρημένων, || <milestone unit="kuhn.pb" n="5.827" resp="Kühn"/> ὡς καὶ τέλος ἕν ἐστι
            <lb/>τῆς περὶ τὸ σῶμα τέχνης καὶ σκοπὸς εἷς. εἴτ’ οὖν
            <lb/>ἀρτιότητά τις ἐθέλοι τὸν σκοπὸν τοῦτον ὀνομάζειν εἴτ’
            <lb/>εὐεξίαν εἴθ’ ὑγίειαν εἴτε τὴν κατὰ φύσιν κατασκευὴν
            <lb/>τοῦ σώματος εἴτε τὴν κατὰ φύσιν ἐνέργειαν εἴτε διάθεσιν
            <lb/>ἢ κατασκευήν, ἀφ’ ἧς ἐνεργοῦμεν τελέως ταύτας
            <lb/>τὰς κατὰ φύσιν ἐνεργείας, οὐδὲν εἴς γε τὰ παρόντα
            <lb/>δέομαι διαιρεῖν.</p>
        </div>
      <div type="textpart" subtype="chapter" n="13" xml:id="_13">
          <p rend="indent">
<lb/>Ἕν γάρ μοι πρόκειται δεῖξαι τὸ πᾶσαν
            <lb/>τέχνην καὶ σκοποῦ καὶ τέλους ἐφίεσθαι. τέλος δ’ ἐν
            <lb/>ἑκάστῳ τῶν ὄντων ἕν, ὅπερ οὐδὲν ἄλλ’ ἐστὶν ἢ τὸ
            <lb/>κατ’ ἐκείνην τὴν οὐσίαν ἀγαθόν. ἀμπέλου γοῦν οὐκ
            <lb/>ἄλλο μὲν τελειότης, ἄλλο δὲ τὸ ἀγαθόν, οὐ μὴν οὐδ’
            <lb/>ἄλλο τι παρὰ τοῦτο πρόκειται σκοπεῖσθαι τῇ περὶ τὰς
            <lb/>ἀμπέλους τέχνῃ, καθάπερ οὐδὲ τῇ περὶ τὰς ἐλαίας,
            <lb/>ἀλλὰ καὶ ἥδε τὴν τελειότητα τῆς ἐλαίας φύσεως ἔχει
            <lb/>τὸν σκοπόν. ἕν δή τι τῶν ὄντων ἐστὶ τὸ τἀνθρώπου
            <lb/>σῶμα καὶ τίς ἐστι καὶ τοῦδε πάντη τελειότης, ἢν καὶ
            <lb/>παροῦσαν φυλάττειν καὶ || <milestone unit="kuhn.pb" n="5.828" resp="Kühn"/> ἀποῦσαν ἀνασώζεσθαι πρόκειταί
            <lb/>τινι τέχνῃ. ταύτης δ’ εἴπερ τι κατωτέρω ποιήσομεν
            <lb/>ἕτερον τέλος, ὁ προειρημένος ἡμᾶς ἐκδέξεται
            <lb/>λόγος. ἔσται γὰρ ἡ μὲν τῆς εὐεξίας, ἡ δ’ ἄκρας εὐεξίας,
            <lb/>ἑτέρα δὲ τῆς ὑγιεινῆς ἕξεως καὶ τετάρτη τις ἄλλη
            <pb n="3.49" facs="BIUSante_352381x03_0062"/>
            <lb/>τέχνη σχέσεως ὑγιεινῆς δημιουργὸς ἔξωθέν τε τούτων
            <lb/>ἄλλη πέμπτη τῆς ἀθλητικῆς εὐεξίας. εἰ δὲ καὶ δημιουργεῖν
            <lb/>μὲν ἄλλαις τὰ τέλη, φυλάττειν δ’ ἄλλαις ἐπιτρέψομεν,
            <lb/>οὐ ταύτας μόνον ἀλλὰ καὶ σὺν αὐταῖς ἄλλας
            <lb/>τοσαύτας ἐπιζητήσομέν τε καὶ συστησόμεθα περὶ τὸ
            <lb/>σῶμα τέχνας.</p>
        </div>
      <div type="textpart" subtype="chapter" n="14" xml:id="_14">
          <p rend="indent">
<lb/>Ὧι καὶ δῆλον, ὡς οὔτε πολλὰ τὰ τοῦ
            <lb/>σώματος ἀγαθὰ χρὴ ποιεῖν οὔτ’ ἄλλην μέν τιν’ αὐτοῦ
            <lb/>δημιουργόν, ἄλλην δὲ φύλακα. τῷ μὲν δὴ σκοπεῖσθαι
            <lb/>δυναμένῳ διὰ κεφαλαίων τὸ σύμπαν οὐδὲν ἔτι προσδεῖ·
            <lb/>τῷ δὲ τοῦτο μὴ δυναμένῳ δρᾶν ἢ καὶ πάντ’
            <lb/>ἐξαλεῖψαι τῆς διανοίας, ὅσα τοῖς κακῶς ὑπειλημμένοις
            <lb/>ἕπεται, δεομένῳ παμπόλλων ἔθ’ ἡγοῦμαι δεῖν. ὅτι τε
            <lb/>γὰρ οὐχ ἕν ἐστι τὸ τοῦ σώματος ἀγαθόν, ἀλλ’ ὑγίειά
            <lb/>τε καὶ ῥώμη καὶ κάλλος ὅτι τε δυνατὸν ἑτέραν μὲν
            <lb/>εἶναι δημιουργὸν τούτου || <milestone unit="kuhn.pb" n="5.829" resp="Kühn"/> τέχνην, ἑτέραν δὲ φυλακτικὴν
            <lb/>ὅσα τ’ ἄλλα τούτοις ἑπόμενα κακῶς ἐγνώκασιν
            <lb/>ἔνιοι, διελέγξαι χρή. καὶ πρῶτόν γε, ὅτι τοῦ σώματος
            <lb/>ἓν ἀγαθόν ἐστι, διελθεῖν ἄμεινον πρώτως τε καὶ κυρίως
            <lb/>λεγόμενον, ἐφ’ ὃ πάντα τὴν ἀναφορὰν ἔχει. τὰ δ’
            <lb/>ἄλλα τὰ λεγόμενα σώματος ἀγαθὰ τὰ μὲν ὡς μόρια
            <lb/>ἐκείνου λέγεται, τὰ δ’ ὡς αἴτια, τὰ δ’ οἷον καρπός
            <lb/>τις. ὥσπερ γὰρ τὸ κάλλος ἥ τ’ εὔχροια καὶ ἡ εὐσαρκία
            <lb/>καὶ ἡ συμμετρία καθάπερ καὶ ἄλλα τινὰ συμπληροῖ,
            <lb/>τί κωλύει καὶ τὸ τοῦ σώματος ἀγαθὸν ἐξ ὑγιείας καὶ
            <lb/>ῥώμης καὶ κάλλους συμπληροῦσθαι; τί δὲ κωλύει πάλιν
            <lb/>αὐτοῦ μὲν τοῦ σώματος ἀγαθὸν εἶναι τὴν ὑγίειαν,
            <pb n="3.50" facs="BIUSante_352381x03_0063"/>
            <lb/>οἷον δὲ καρπόν τινα τὸ κάλλος αὐτοῦ καὶ τὴν ἐνέργειαν
            <lb/>ὑπάρχειν; τί δὲ κωλύει τὴν μὲν ἐνέργειαν εἶναι
            <lb/>τὸ πρῶτον ἀγαθὸν τοῦ σώματος, αἰτίαν δ’ αὐτοῦ τὴν
            <lb/>ὑγίειαν; οὐ γὰρ ἐξ ἄλλων μέν τινων ὑγιαῖνον ἀκριβῶς
            <lb/>ἔσται ⟨τὸ⟩ σῶμα, δι’ ἄλλων δ’ ἰσχυρὸν ἢ καλόν· ***
            <lb/>αὐτὸ μέλλει ποιήσειν, εὐθὺς [δὲ] τοῦτο καὶ ἀκριβῶς
            <lb/>ὑγιεινόν. || <milestone unit="kuhn.pb" n="5.830" resp="Kühn"/></p>
        </div>
      <div type="textpart" subtype="chapter" n="15" xml:id="_15">
          <p rend="indent">
<lb/>Ὥστε καὶ διὰ τοῦτο μία τέχνη περὶ τὸ
            <lb/>σῶμα. τὰ γὰρ αὐτὰ πράττοντες ἰσχυροί θ’ ἅμα κατὰ
            <lb/>τὰς ἐνεργείας ἐσόμεθα καὶ καλλίους ὀφθῆναι καὶ ὑγιεινότεροι
            <lb/>καὶ εὐεκτικώτεροι, καθάπερ εἰ καὶ σφαλείημέν
            <lb/>τι περὶ τὸ σῶμα, καὶ τῶν ἐνεργειῶν τὴν ῥώμην
            <lb/>καταλύσομεν καὶ τῷ κάλλει λυμανούμεθα καὶ τὴν
            <lb/>εὐεξίαν καθαιρήσομεν καὶ τὴν ὑγίειαν μειώσομεν·
            <lb/>ἅπαντα γὰρ ταῦτα συναυξάνεταί τε καὶ συμμειοῦται
            <lb/>προσηκόντως. ἡ γάρ τοι κατὰ φύσιν ἐνέργεια δεῖται
            <lb/>τῆς κατὰ φύσιν τοῦ σώματος κατασκευῆς, ὑφ’ ἧς γίγνεται,
            <lb/>λόγον αἰτίας ἐχούσης πρὸς αὐτήν. ὥστ’ οὐκ
            <lb/>ἐνδέχεται πρότερον τὸ μὲν ἕτερον αὐτῶν εἶναι, τὸ δ’
            <lb/>ἕτερον μὴ παρεῖναι. καὶ μὲν δὴ καὶ συναυξάνεται καὶ
            <lb/>συμμειοῦται ταῦτ’ ἀμφότερα. βελτίω μὲν δὴ γενόμενα
            <lb/>τὸ μὲν εὐεξία, τὸ δὲ ῥώμη κέκληται. τὸν αὐτὸν γὰρ
            <lb/>καὶ ἡ ῥώμη πρὸς τὴν ἐνέργειαν ἔχει λόγον, ὅνπερ ἡ
            <lb/>εὐεξία πρὸς τὴν ὑγίειαν· ἑκάτερον γὰρ ἑκατέρῳ γίγνεται
            <lb/>καὶ ὥσπερ ἡ εὐεξία τινός ἐστιν, οὕτω καὶ ἡ ῥώμη.
            <lb/>τῆς μὲν γὰρ κατὰ φύσιν εἴτε κατασκευῆς || <milestone unit="kuhn.pb" n="5.831" resp="Kühn"/> εἴτε διαθέσεως
            <pb n="3.51" facs="BIUSante_352381x03_0064"/>
            <lb/>ὀνομάζειν ἐθέλοις ἀρετή τις ἡ εὐεξία, τῆς δ’
            <lb/>ἐνεργείας ἡ ῥώμη. ταὐτὸν δ’ ἀρετή τε καὶ τελειότης
            <lb/>ἐστὶ καὶ τὸ καθ’ ἕκαστον τῶν ὄντων ἀγαθόν, ὅπερ
            <lb/>αὐτοῦ πρώτως τε καὶ ἀπλῶς ἀγαθὸν ὀνομάζεται. καὶ
            <lb/>μὲν δὴ καὶ χείρω γίγνεται διὰ τῶν αὐτῶν ἀμφότερα.
            <lb/>καὶ ἡ μὲν ὑγιεινὴ διάθεσις, ὥσπερ ἔμπροσθεν εἴπομεν,
            <lb/>εὐεξία προσαγορεύεται, εἰ δ’ αὗ τις ἐνεργεῖ ἀσθενῶς,
            <lb/>ῥώμης ἀρρωστία τε καὶ ἀσθένεια. καὶ δὴ καὶ κάλλος
            <lb/>μὲν τοῖς προτέροις, αἶσχος δὲ τοῖς δευτέροις ἐξ ἀνάγκης
            <lb/>ἕπεται. πάντ’ οὖν ταῦτα καὶ συναύξεται καὶ συμμειοῦται
            <lb/>καὶ τελειοῦται καὶ καθαιρεῖται πάνθ’ ἅμα καὶ
            <lb/>τὸ βλάπτον ὁτιοῦν ἓν ἐξ αὐτῶν εὐθὺς καὶ τἆλλα σύμπαντα
            <lb/>βλάπτει τό τ’ ὠφελοῦν ὡσαύτως ἅπαντ’ ὠφελεῖ.
            <lb/>καὶ δῆλον, ὡς καὶ διὰ τοῦτο μίαν ἀνάγκη τέχνην εἶναι
            <lb/>περὶ σύμπαντα ταῦτα. τί δὴ τούτων ἐστὶ τὸ πρῶτόν
            <lb/>τε καὶ ἀπλῶς ἀγαθὸν τοῦ σώματος, οὐδὲν μὲν ἐπείγει
            <lb/>τό γε νῦν εἶναι λέγειν, ἵνα δὲ μηδὲ τοῦτ’ ἐνδέῃ,
            <lb/>προσθήσω. σώματος || <milestone unit="kuhn.pb" n="5.832" resp="Kühn"/> ἀγαθὸν ἀπλῶς καὶ πρῶτον, οὗ
            <lb/>μάλιστα δεόμεθα, τελειότης τῆς ἐνεργείας ἐστίν, ὅπερ
            <lb/>δὴ ῥώμην τε καὶ ἰσχὺν ὀνομάζουσιν ἐλλειπτικῶς ἑρμηνεύοντες·
            <lb/>ἐχρῆν γὰρ αὐτοὺς οὐ ῥώμην ἁπλῶς ἀλλ’
            <lb/>ἐνεργείας ῥώμην οὐδ’ ἰσχὺν ἁπλῶς ἀλλ’ ἐνεργείας ἰσχὺν
            <lb/>εἰπεῖν. ἑξῆς δὲ τούτῳ δεύτερον οὐχ ἀπλῶς οὐδὲ καθ’
            <lb/>ἑαυτὸ τοῦ σώματος ἀγαθόν, ἀλλ’ ὅτι γε τὸ πρῶτόν
            <lb/>τε καὶ καθ’ ἑαυτὸ τοιούτου δεῖται πάντως εἰς γένεσιν,
            <pb n="3.52" facs="BIUSante_352381x03_0065"/>
            <lb/>ἡ τῆς ὑγιείας ἐστὶν εὐεξία, ἣν καὶ αὐτὴν πάλιν ἐλλειπτικῶς
            <lb/>ὀνομάζοντες ἀφορμὴν σοφισμάτων παρέχουσιν·
            <lb/>δέον γὰρ εὐεξίαν ὑγιείας εἰπεῖν, οὐχ οὕτως ἀλλ’
            <lb/>ἀπλῶς εὐεξίαν ὀνομάζουσιν. ἕπεται δ’ ἐξ ἀνάγκης τῇδε
            <lb/>τὸ κάλλος [ἄλλο τι γένος· ἕπεται ἐκείνοις], τρίτον
            <lb/>ἀγαθὸν σώματος, ὥστ’ οὔθ’ ὁμογενῆ τὰ τοῦ σώματος ἀγαθὰ
            <lb/>καθάπερ οὐδὲ τὰ τῆς ψυχῆς οὔθ’ ὁμοίως λέγεται
            <lb/>ἅπαντα, ἀλλὰ τὸ μὲν ὡς πρῶτόν τε καὶ καθ’ ἑαυτό,
            <lb/>τὸ δ’ ὡς αἴτιον ἐκείνου, τό δ’ ὡς ἐξ ἀνάγκης ἑπόμενον.
            <lb/>τίνος οὖν τούτων τῶν τριῶν ἡ περὶ τὸ σῶμα
            <lb/>τέχνη πρώτως ἐστὶ δημιουργός; || <milestone unit="kuhn.pb" n="5.833" resp="Kühn"/> ἆρά γε τῆς ὑγιείας
            <lb/>ἢ τῆς ἐνεργείας ἢ τοῦ κάλλους; ὅτι μὲν γὰρ ἐξ ἀνάγκης
            <lb/>ὠφελήσει τε καὶ ποιήσει τὰ τρία, κἂν ἓν ἐξ αὐτῶν
            <lb/>ὁτιοῦν ὠφελῇ, πρόδηλον ἤδη γέγονεν· εἴτε γὰρ
            <lb/>τὴν ἐνέργειαν, ἐξ ἀνάγκης καὶ τὴν ὑγίειάν τε καὶ τὸ
            <lb/>κάλλος· ἡ μὲν γὰρ οὐχ οἵα τ’ ἐστὶ χωρὶς τῆς ποιούσης
            <lb/>αὐτὴν αἰτίας γενέσθαι, τὸ κάλλος δ’ ἐξ ἀνάγκης
            <lb/>ἕπεται· εἴτε τὴν ὑγίειαν, εὐθὺς καὶ τὴν ἐνέργειαν καὶ
            <lb/>τὸ κάλλος· ἄμφω γὰρ ἦν ταύτης ἔγγονα. καὶ μὴν εἰ
            <lb/>τὸ κάλλος ποιεῖ, πάντως που καὶ τὴν ὑγίειαν προπεποίηκεν,
            <lb/>εἰ δὲ τοῦτο, καὶ τὴν ἐνέργειαν.</p>
        </div>
      <div type="textpart" subtype="chapter" n="16" xml:id="_16">
        <p rend="indent">
<lb/>Ἀλλὰ τί τὸ πρώτως ἐστὶν ὑπὸ τοῦ
          <lb/>τεχνίτου γιγνόμενον, ὁ λόγος ἐπόθει θηρᾶσαι. καὶ δὴ
          <lb/>φαίνεται σαφῶς ἤδη διὰ τῶν εἰρημένων ἡ μὲν τέχνη
          <lb/>τὴν ὑγίειαν ἐργαζομένη, ταύτῃ δ’ ἐξ ἀνάγκης ἐνέργειά
          <lb/>τε καὶ τὸ φυσικὸν κάλλος ἀκολουθεῖ. ὅπου γὰρ πρῶτον
          <lb/>ἐνεργῶν ὁ τεχνίτης ἵσταται, τοῦτ’ ἔστιν αὐτοῦ τὸ
          <pb n="3.53" facs="BIUSante_352381x03_0066"/>
          τέλος, ἵσταται δ’ ἐν τῷ τὴν κατὰ φύσιν ἐργάσασθαι
          <lb/>διάθεσιν, ἀφ’ ἧς ἐνεργοῦμεν, ὅπερ || <milestone unit="kuhn.pb" n="5.834" resp="Kühn"/> ἦν ὑγίεια· ταύτην
          <lb/>δ’ ἐργασάμενος οὐδὲν ἔτι πονεῖ περὶ τὴν ἐνέργειαν ἢ
          <lb/>τὸ κάλλος, ἕπεται γὰρ ἐξ ἀνάγκης ἐκεῖνα, κἂν ὁ τεχνίτης
          <lb/>μὴ θέλῃ, καὶ κωλῦσαί γ’ αὐτὰ τῷ τεχνίτῃ παντάπασιν
          <lb/>ἀδύνατον ἅπαξ γε τὴν ὑγίειαν ἐργασαμένῳ, αὐτὴν
          <lb/>μέντοι τὴν ὑγίειαν ἐπ’ αὐτῷ κωλύειν ἐστίν. εἰ δέ γέ
          <lb/>πῃ διαφθείρειεν αὐτήν, οὐκ ἔστιν ἐπ’ αὐτῷ τὴν κατὰ
          <lb/>φύσιν ἐνέργειαν ἢ τὸ κάλλος ἐκπορίσαι τῷ σώματι.
          <lb/>τὴν οὖν περὶ τὸ σῶμα τέχνην, ἥτις ἂν ᾖ, περὶ μὲν
          <lb/>τὴν ὑγίειαν ἀπάντων πρώτην τε καὶ καθ’ ἑαυτὴν
          <lb/>πραγματεύεσθαι φατέον, ἐφεξῆς δὲ κατά τι συμβεβηκὸς
          <lb/>τήν τ’ ἐνέργειαν καὶ τὸ κάλλος, οὐ μὴν ἀτελές γέ τι
          <lb/>τούτων οὐδὲν οὐδ’ ἐλλιπές, ἀλλὰ τέλεά τε καὶ πλήρη
          <lb/>καὶ ἄκρα. ὅπως μὲν οὖν ἐστι πολλὰ τοῦ σώματος
          <lb/>ἀγαθὰ καὶ πῶς ἓν ὅτι τε μὴ πάντων ὡσαύτως ἡ περὶ
          <lb/>τὸ σῶμα τέχνη πεφρόντικεν, ἀλλὰ τοῦ μὲν καθ’ αὑτό,
          <lb/>τοῦ δὲ κατὰ συμβεβηκός, αὐταρκῶς δέδεικται.</p>
        </div>
      <div type="textpart" subtype="chapter" n="17" xml:id="_17">
        <p rend="indent">
<lb/>Διὰ τί δ’ οὐκ ἐνδέχεται κατ’ οὐδεμίαν
          <lb/>ὕλην ἄλλην μὲν τέχνην τοῦ τέλους δημιουργόν,
          <lb/>ἑτέραν δ’ εἶναι || <milestone unit="kuhn.pb" n="5.835" resp="Kühn"/> τὴν φυλάττουσαν, ἤδη καὶ ταῦτα
          <lb/>πειράσομαι δεικνύναι. καὶ πρῶτον μὲν ὡς οὐδὲ τὸ
          <lb/>παράδειγμα αὐτοῖς ὁμολογεῖ τὸ σφέτερον, ἐπιδείξω,
          <lb/>μετὰ ταῦτα δ’ ὡς οὐδ’ ἡ τῶν πραγμάτων αὐτῶν φύσις.
          <lb/>εἴπερ γὰρ ἄλλης μέν ἐστι τέχνης ὑπόδημα ποιήσασθαι,
          <lb/>τὸ δ’ ἠπήσασθαι τοῦτο παθὸν ἑτέρας, οὔπω τὴν τρίτην
          <lb/>ἐνταῦθα τέχνην ἐπέδειξαν ἡμῖν τὴν φυλακτικήν.
          <lb/>ὡσαύτως δὲ κἀπὶ τῶν ἱματίων, εἴπερ ἑτέρας μέν ἐστι
          <pb n="3.54" facs="BIUSante_352381x03_0067"/>
          <lb/>τέχνης ἠπήσασθαι, δημιουργῆσαι δ’ ἑτέρας, ἡ τρίτη
          <lb/>κἀνταῦθα τίς ἐστιν ἡ φυλακτική, λέγειν οὐχ ἕξουσιν.
          <lb/>ἐπὶ μὲν γὰρ τῶν ἡμετέρων σωμάτων καὶ ὅλως τῶν
          <lb/>ὑπὸ φύσεως διοικουμένων ἡ μὲν οἷον δημιουργὸς ἡ
          <lb/>φύσις ἐστὶν ἀνάλογον ὑφαντικῇ τε καὶ σκυτοτομικῇ,
          <lb/>τὸ πονῆσαν δ’ ἐπανορθοῦται γεωργός τε καὶ ἰατρός,
          <lb/>ἀνάλογον αὗ καὶ οἵδε τῷ ῥάπτοντι τὰ ἱμάτια καὶ
          <lb/>τῷ τὰ παλαιὰ τῶν ὑποδημάτων ἐπανορθουμένῳ. τὸ
          <lb/>δὲ φυλάττειν ἱμάτιον ἢ ὑπόδημα καταθέμενον ἐπὶ
          <lb/>τῆς οἰκίας, ὅπως μὴ κλαπείη πρός τινος ἢ ὑπὸ
          <lb/>μυῶν καταβρωθείη, τάχα μὲν οὐδὲ τέχνης ἐστὶν οὐδεμιᾶς
          <lb/>ἀλλ’ ἐπιμελείας μόνης. εἰ δ’ ἄρα || <milestone unit="kuhn.pb" n="5.836" resp="Kühn"/> καὶ τέχνην
          <lb/>τινὲς εἶναι βούλονται φυλακτικὴν αὐτῶν, αἱ τοιαῦται
          <lb/>τέχναι τοῖς ἀνθρώποις ἡ στρατηγική τ’ εἰσὶ καὶ
          <lb/>ἡ πολιτικὴ καὶ πρὸς ταύταις ἥ τε τῶν θυρωρῶν,
          <lb/>εἰ βούλει, καὶ τῶν ἄλλων φυλάκων. ἵνα γὰρ μήτ’
          <lb/>ἐπὶ τοῖς πολεμίοις ὧμεν ἢ ὅλως τοῖς πονηροῖς
          <lb/>ἀνθρώποις μήτ’ ἐπὶ τοῖς θηρίοις, οἰκίας τε καὶ πόλεις
          <lb/>οἰκοδομησάμεθα καὶ τείχη περιεβαλόμεθα καὶ στρατηγοὺς
          <lb/>καὶ ἄρχοντας ἀπεδείξαμεν, ἀλλ’ οὐ τοιαύτην
          <lb/>τιν’ ἐζητοῦμεν τέχνην ὑγιείας φυλακτικήν, ἀλλ’ ἥτις
          <lb/>οἶμαι περὶ τὸ σῶμα τοῦ ἀνθρώπου πραγματευομένη
          <lb/>τι, μὴ κατὰ συμβεβηκὸς ἀλλὰ καθ’ αὑτό, σῶον
          <lb/>αὐτὸ καὶ ὑγιαῖνον ἀποδείκνυσιν. ἑκάστη δὲ τῶν νῦν
          <lb/>εἰρημένων οὐκ αὐτὴ καθ’ αὑτὴν ὑγιείας ἐστὶ φύλαξ,
          <lb/>ἀλλ’ ἐπειδὴ συμβέβηκεν τῷ μὴ σφαγέντι μηδ’ ὑπὸ
          <lb/>θηρίου καταβρωθέντι φυλάττεσθαι τὴν ὑγίειαν, ὥσπερ
          <pb n="3.55" facs="BIUSante_352381x03_0068"/>
          <lb/>οὖν καὶ ὅλην τὴν ζωήν, διὰ τοῦτο κατά τι συμβεβηκός,
          <lb/>οὐ πρώτως οὐδὲ κατὰ τὸν ἴδιον λόγον, ἑκάστη τῶν
          <lb/>τοιούτων τεχνῶν ὑγιείας γίγνεται φύλαξ.</p>
        </div>
      <div type="textpart" subtype="chapter" n="18" xml:id="_18">
        <p rend="indent">
<lb/>Ἡ πρώτη οὖν ὑγίειαν φυλάττουσα
          <lb/>κατὰ || <milestone unit="kuhn.pb" n="5.837" resp="Kühn"/> τὸν ἑαυτῆς λόγον ἐν τίσιν ἕξει τὴν πραγματείαν;
          <lb/>ἐμοὶ μὲν δοκεῖ μήτ’ ἐν τοῖς οὐκ ἐξ ἀνάγκης ὁμιλοῦσι
          <lb/>τῷ σώματι μήτ’ [ἐξ ἀνάγκης] ἐν τοῖς οὐδὲν διατιθεῖσιν,
          <lb/>ἀλλ’ ἐν οἷς διατρίβει πάντως τὸ σῶμα, κἂν ἡμεῖς
          <lb/>μὴ βουλώμεθα, καὶ τούτων τοῖς ὠφελεῖν ἢ βλάπτειν
          <lb/>δυναμένοις, ἐν τούτοις τε καὶ περὶ ταῦτα πραγματεύεσθαι.
          <lb/>ξίφεσι μὲν οὖν καὶ θηρίοις καὶ κρημνοῖς καὶ
          <lb/>βρόχοις οὐκ ἐξ ἀνάγκης περιπίπτει τὸ σῶμα, ἀλλὰ τῷ
          <lb/>περιέχοντι ἀέρι κατὰ διττὸν τρόπον ἐξ ἀνάγκης ὁμιλεῖ
          <lb/>καὶ πάντη περικεχυμένῳ καὶ διὰ τῆς εἰσπνοῆς ἑλκομένῳ.
          <lb/>καὶ μὲν δὴ καὶ ὕπνος καὶ ἐγρήγορσις ἡσυχία
          <lb/>τε καὶ κίνησις ἐκ τῶν τοιούτων ἐστίν· ἀνάγκη γὰρ ἢ
          <lb/>ὑπνοῦν ἢ ἐγρηγορέναι ἢ ἡσυχάζειν ἢ κινεῖσθαι, ὥσπερ
          <lb/>οὖν καὶ λιμώττειν ἢ ἐσθίειν καὶ διψῆν ἢ πίνειν ἤ τινα
          <lb/>μεταξὺ τούτων ἔχειν κατάστασιν. αἱ δὲ τῆς κοίτης
          <lb/>διαφοραὶ καὶ τῶν ἱματίων οὐκ ἀναγκαῖαι πᾶσαι· κλίνη
          <lb/>γὰρ ἐλεφαντόπους οὐδὲν οὔτ’ ὠφελεῖ τὴν ὑγίειαν οὔτε
          <lb/>βλάπτει, κατὰ ταὐτὰ δὲ καὶ σκίμπους εὐτελὴς || <milestone unit="kuhn.pb" n="5.838" resp="Kühn"/> ἢ ἱματίοις
          <lb/>εὐτελέσιν ἢ πολυτελέσιν ἢ τοῖς σκεύεσιν ὑαλίνοις
          <lb/>ἢ χρυσοῖς ἢ ἀργυροῖς ἢ ξυλίνοις χρῆσθαι καὶ παῖδας
          <lb/>ἔχειν εὐμόρφους ἢ αἰσχροὺς τοὺς ὑπηρετουμένους ἢ
          <lb/>μηδ’ ὅλως ἔχειν ἀλλ’ ἑαυτῷ διακονεῖσθαι. ταῦτα μὲν
          <lb/>γὰρ οὐδὲν οὔτ’ ὠφελεῖν οὔτε βλάπτειν ἡμᾶς πέφυκεν
          <pb n="3.56" facs="BIUSante_352381x03_0069"/>
          <lb/>οὔτε καθ’ ἑαυτὰ καὶ πρώτως οὔτε κατὰ συμβεβηκός.
          <lb/>ἀὴρ δὲ θερμὸς ἢ ψυχρὸς ἐδέσματά τε καὶ πόματα καὶ
          <lb/>ἠρεμία καὶ κίνησις ἐγρήγορσίς τε καὶ ὕπνος ἐξ ἀνάγκης
          <lb/>ὠφελεῖ καὶ βλάπτει κατὰ τὴν ἑαυτῶν δύναμιν·
          <lb/>ἱμάτιον δὲ τρύχινον ἐν χειμῶνι καὶ βαρὺ καὶ πνιγῶδες
          <lb/>ἐν [τῷ] θέρει βλάπτει μὲν ⟨οὐκ〉 ἐξ ἀνάγκης ἀλλὰ
          <lb/>κατὰ συμβεβηκός, ὅτι κρύει καὶ θάλπει τιμωρεῖται.</p>
        </div>
      <div type="textpart" subtype="chapter" n="19" xml:id="_19">
        <p rend="indent">
<lb/>Ταῦτ’ οὖν, ὅσα καθ’ αὑτὰ δύναμιν
          <lb/>ἔχει βλάβης τινὸς ἢ ὠφελείας, ὁ τῆς ὑγιείας προνοούμενος
          <lb/>ἐπισκοπεῖται. πῶς καὶ τίνα τρόπον; ἐπειδὰν
          <lb/>μὲν ἱκανῶς ἤδη τὸ σῶμα κενώσεως ἔχῃ καὶ κίνδυνος ἥκῃ
          <lb/>βλάβης αἰσθητῆς, τρέφεσθαι κελεύων, ἐπειδὰν δὲ ξηραίνηται
          <lb/>μᾶλλον || <milestone unit="kuhn.pb" n="5.839" resp="Kühn"/> τοῦ μετρίου καὶ κίνδυνος ᾖ κἀντεῦθεν
          <lb/>ἤδη βλαβῆναι, πίνειν ἀξιῶν· οὕτω δὲ καὶ γυμνάζων
          <lb/>μέν, ἐπειδὰν ῥῶσαι μὲν βούληται τὴν διοικοῦσαν
          <lb/>ἡμᾶς δύναμιν, ἐκκαθῆραι δὲ τοὺς κατὰ λεπτὸν πόρους,
          <lb/>ἡσυχάζειν δὲ προστάττων, ἐπειδὰν ἤτοι κάμνειν πρὸς
          <lb/>τῶν γυμνασίων αἴσθηται ἢ διαφορεῖσθαι τὸ σῶμα
          <lb/>πέρα τοῦ προσήκοντος, ἀλλὰ καὶ τὴν γαστέρα λαπάττων
          <lb/>μέν, ἢν ἴσχηται, κατέχων δέ, ἢν ἐκταράττηται,
          <lb/>καὶ τἆλλα δὴ πάντα κατὰ τὸν αὐτὸν τρόπον ἕκαστα
          <lb/>πραγματευόμενος, ἐν κεφαλαίῳ τῷδε προσέχων τὸν
          <lb/>νοῦν, ἐπειδὰν μὲν ἀκριβῶς ὑγιεινῶς ἔχῃ τὸ σῶμα, μηδὲν
<pb n="3.57" facs="BIUSante_352381x03_0070"/>
<lb/>νεωτερίζειν, ἐπειδὰν δὲ κατά τι τῆς ἀκριβοῦς ἐξιστῆται
          <lb/>συμμετρίας, εὐθὺς ἀντεισάγειν τὸ λεῖπον, πρὶν μεγάλην
          <lb/>γενέσθαι τὴν εἰς τὸ παρὰ φύσιν ἐκτροπήν, ὥσπερ ἂν
          <lb/>εἰ τὰς κρόκας ἐκρεούσας ἱματίου τινὸς οὐχ ἅμα πάσας
          <lb/>οὐδ’ ἀθρόας ἀλλὰ καθ’ ἑκάστην ἡμέραν μίαν ὁ τοῦτ’
          <lb/>ἔργον πεποιημένος ἰῷτο παρεδρεύων, ὡς λανθάνειν
          <lb/>τοὺς πολλοὺς τὴν ἐπανόρθωσιν ὑπὸ σμικρότητος. τοιοῦτον
          <lb/>γάρ τινα χρὴ καὶ τὸν τοῖς ὑγιαίνουσιν ἐφεστῶτα
          <lb/>τεχνίτην εἶναι σμικρᾶς || <milestone unit="kuhn.pb" n="5.840" resp="Kühn"/> διαφθορᾶς καὶ βλάβης αἰσθητικόν
          <lb/>θ’ ἅμα καὶ ἐπανορθωτικόν. εἰ δέ γ’ ἀπαθὲς
          <lb/>ἔμενε πάντη τὸ σῶμα καὶ τοιοῦτον, οἷόνπερ ὁ ποιήσας
          <lb/>αὐτὸ τεχνίτης ἀπέλιπεν, οὐκ ἂν ἐδεῖτο τοῦ διὰ παντὸς
          <lb/>ἐπανορθουμένου. νυνὶ δ’ ἐπειδὴ διαρρεῖ τε καὶ φθείρεται,
          <lb/>δεῖταί τινος ἐπιστάτου παρεδρεύοντος, ὃς καὶ
          <lb/>γνωριεῖ τὸ κενούμενον ὁποῖόν τ’ ἐστὶ καὶ ὁπόσον ἰάσεταί
          <lb/>τε παραχρῆμα τοιοῦτόν τε καὶ τοσοῦτον ἕτερον
          <lb/>ἀντεισάγων. ἀπορρεῖ τὸ κατὰ φύσιν ὑγρόν· ἐπάρδειν
          <lb/>χρὴ τὴν ἴσην ὑγρότητα πόμα παρέχοντα. διαφορεῖται
          <lb/>τὸ θερμόν· ἀντεισάγειν χρὴ τοσοῦτον ἕτερον. ἐκκενοῦται
          <lb/>τὸ ξηρόν· ἤδη καιρὸς τρέφειν· ἑνὶ λόγῳ τὸ διαφορούμενον
          <lb/>καὶ ἀπολλύμενον ἐπανορθοῦσθαι κατὰ
          <lb/>βραχὺ πρὸ τοῦ τοῖς πολλοῖς γενέσθαι κατάφωρον.</p>
        </div>
      <div type="textpart" subtype="chapter" n="20" xml:id="_20">
        <p rend="indent">
<lb/>Ὥσπερ οὖν εἰ δύο τινὲ πίθω νοήσαις
          <lb/>τετρημένω πολλαχόθι, μεστὼ μὲν ἄμφω τὰ πρῶτα,
          <lb/>κενουμένω δ’ ὁμοίως ὑπὸ τῶν ἐκροῶν, εἴη δὲ τῷ μὲν
          <lb/>ἐπιστατῶν τις ἀεὶ προσεδρεύων· ἐπαντλῶν ἴσον ἑκάστοτε
<pb n="3.58" facs="BIUSante_352381x03_0071"/>
<lb/>τῷ κενουμένῳ, || <milestone unit="kuhn.pb" n="5.841" resp="Kühn"/> θατέρῳ δέ, πρὶν 〈ἂν〉 ἱκανῶς ἐκκενωθῇ,
          <lb/>μηδεὶς παρείη, τηνικαῦτα δ’ ἐξαίφνης ἐπιστάς τις
          <lb/>ἀθρόως πληρώσειεν, εὔδηλον, ὡς τὸν μὲν ἕτερον τῶν
          <lb/>πίθων οὐδέποτε ἐκκενοῦσθαί τε καὶ πληροῦσθαι, τὸν
          <lb/>δ’ ἕτερον ἄμφω ταῦτα πάσχειν οἱ πολλοὶ τῶν θεωμένων
          <lb/>ἐροῦσιν, οὕτως ἔχει κἀπὶ τῶν ὑγιαινόντων τε καὶ
          <lb/>νοσούντων σωμάτων. ἐπανορθοῦται μὲν ἄμφω ταῦτα
          <lb/>μία τέχνη καθ’ ἕνα τρόπον ἀντεισάγουσα τὸ λεῖπον,
          <lb/>ἡ διαφορὰ δ’ ἐν τῷ ποσῷ τῆς ἐπανορθώσεως, οὐκ ἐν
          <lb/>τῷ ποιῷ.</p>
        </div>
      <div type="textpart" subtype="chapter" n="21" xml:id="_21">
        <p rend="indent">
<lb/>Καὶ μὴν ἡ κατὰ τὸ ποσὸν ἐν τοῖς
          <lb/>γιγνομένοις διαφορὰ μιᾶς ἐστι τέχνης· εἰ δε γ’ ἄλλης
          <lb/>ἔσεσθαι μέλλοι, πάντως χρὴ παραλλάξαι τῷ ποιῷ. εἰ
          <lb/>δ’, ὅτι τοῦ μὲν ἔφθασεν ἐκρυῆναι πολλά, πρὶν ἀφικέσθαι
          <lb/>τὸν τεχνίτην, ὁ δ’ ἕτερος ἀεὶ παρεδρεύοντος
          <lb/>εὐτυχήσας αὑτῷ μεστὸς διαφυλάττεται, τούτου χάριν
          <lb/>ἡγῇ διττὸν εἶναι τὸν τρόπον τῆς ἐπανορθώσεως,
          <lb/>οὐκ ὀρθῶς ἔγνωκας· οὐ γὰρ ἄλλη μὲν τέχνη μίαν
          <lb/>ἀντεισάγει κρόκην ἐκρυεῖσαν, ἄλλη || <milestone unit="kuhn.pb" n="5.842" resp="Kühn"/> δὲ τρεῖς ἢ τέτταρας
          <lb/>ἢ πεντακοσίας οὐδ’ ἄλλη μὲν τέχνη σμικρόν τι
          <lb/>τοῦ τοίχου πονῆσαν ἐπανορθοῦται, μεῖζον δ’ αὐτοῦ
          <lb/>πάθος ἑτέραν ἐπιζητεῖ τέχνην· καθόλου γὰρ ᾧ τρόπῳ
          <lb/>γέγονεν ἕκαστον τῶν ὄντων, τούτῳ καὶ φθειρόμενον
          <lb/>ἐπανορθοῦται. κρόκαι στήμοσι διαπλακεῖσαι ποιοῦσιν
          <lb/>ἱμάτιον. ἆρ’ οὖν ἢ παθεῖν ἔξω τούτων ἱμάτιον ἢ
          <pb n="3.59" facs="BIUSante_352381x03_0072"/>
          <lb/>ἰαθῆναι δυνατόν; δεῖ δὴ πάντως, εἴ γε πάσχει τι πάθος,
          <lb/>ἤτοι στήμονα παθεῖν ἢ κρόκην ἢ συναμφότερα ἴασίν
          <lb/>τε μίαν εἶναι τῆς κρόκης ἀεὶ διαπλεκομένης τῷ στήμονι
          <lb/>μιμήσει τῆς γενέσεως.</p>
        </div>
      <div type="textpart" subtype="chapter" n="22" xml:id="_22">
        <p rend="indent">
<lb/>Ἀλλ’ αἱ κατὰ μέρος ἐνέργειαι τοὺς
          <lb/>πολλοὺς ἐξαπατῶσιν οὐ δυναμένους θεάσασθαι τὸ
          <lb/>καθόλου· μεθόδου γὰρ ἤδη λογικῆς τὸ τοιοῦτον, ἣν
          <lb/>οὔτ’ ἔμαθον οὔτ’ ἤσκησαν οἱ τολμῶντες ἑκάστης ἡμέρας
          <lb/>εἰς τὰ προβλήματα λέγειν. ἄμεινον γὰρ ἦν, εἴπερ
          <lb/>ᾔδεσαν ἐκείνην, διδάξαι τοὺς μαθητὰς ἅπαξ, οὐ μυρία
          <lb/>προβλήματα διέρχεσθαι. ὁ μὲν γὰρ ἐκείνην μαθὼν
          <lb/>οὐδὲν ἔτι δεῖται τῶν μυρίων ἑαυτῷ γε πάντα καλῶς
          <lb/>διαιρεῖσθαι δυνάμενος, || <milestone unit="kuhn.pb" n="5.843" resp="Kühn"/> ὁ δ’ ἀγνοῶν ἔτι τὴν μέθοδον
          <lb/>πρὸς τῷ μὴ γιγνώσκειν, εἰ κακῶς εἴρηται τὰ μυρία,
          <lb/>παμπόλλων ἔτι προβλημάτων, ὧν οὐκ ἀκήκοεν, ἐπιδεής
          <lb/>ἐστιν. ἀλλὰ τοῦτο μὲν ὁδοῦ τι πάρεργον ἡμῖν εἰρήσθω
          <lb/>πρός γε τοὺς ἑκάστης ἡμέρας εἰς τὰ προβλήματα λέγοντας
          <lb/>τοῖς μαθηταῖς, οὔτε δ’ αὐτοὺς εἰδότας, ὅ ὅτι λέγουσιν,
          <lb/>ἔστ’ ἂν ἀμαθεῖς θ’ ἅμα καὶ ἀγύμναστοι θεωρίας
          <lb/>ὑπάρχωσι λογικῆς, ἐξαπατῶντάς τε τοὺς μαθητὰς ἀγνοίᾳ
          <lb/>τοῦ κριτηρίου. καὶ γὰρ οὖν κἀνταῦθα πότερον ταῖς
          <lb/>κατὰ μέρος ἐνεργείαις ἢ ταῖς καθόλου διακριτέον ἐστὶ
          <lb/>τὰς τέχνας ἀπ’ ἀλλήλων, ἢ τοῦτο μὲν οὐχί, τοῖς σκοποῖς
          <lb/>δὲ καὶ τοῖς τέλεσιν ἢ μηδὲ τούτοις, ἀλλὰ ταῖς
          <lb/>ὕλαις τε καὶ τοῖς ὀργάνοις καὶ ταῖς ἀρχαῖς καὶ τῇ
          <lb/>θεωρίᾳ, μηδ’ ὅλως σκεψάμενοι ληροῦσιν ὑπὲρ ὧν οὐκ
          <pb n="3.60" facs="BIUSante_352381x03_0073"/>
          <lb/>ἴσασιν. ἄμεινον οὖν ἴσως ἐστὶ καὶ ἡμᾶς, ἐπειδήπερ
          <lb/>ἅπαξ ὑπέστημέν σοι τὸν ἆθλον τοῦτον ἐκτελέσαι, διελθεῖν
          <lb/>τι καὶ περὶ τῶν ῥηθέντων ἁπάντων ὡς οἷόν τε
          <lb/>διὰ βραχυτάτων ἀρξαμένους αὖθις ἀπὸ τῶν κατὰ μέρος
          <lb/>ἐνεργειῶν.</p>
        </div>
      <div type="textpart" subtype="chapter" n="23" xml:id="_23">
        <p rend="indent">
<lb/>Ἔστιν οὖν τις ἐνέργεια κατὰ μέρος,
          <lb/>ᾗ χρώμενοι τὰ βλέφαρα τῶν ὀφθαλμῶν ἀναρράπτομεν,
          <lb/>ἑτέρα || <milestone unit="kuhn.pb" n="5.844" resp="Kühn"/> δὲ τῇδε μηδὲν ἐοικυῖα, δι’ ἧς ὑποχύματα παράγομεν,
          <lb/>ἄλλαι δὲ τρίτη καὶ τετάρτη μήτ’ ἀλλήλαις τι
          <lb/>μήτε ταῖσδε προσεοικυῖαι, καθ’ ἃς ὀστοῦν κατεαγὸς ἐκ
          <lb/>μὲν τῆς κεφαλῆς ἐκκόπτομεν, ἐν ἄλλῳ δὲ μέρει τοῦ
          <lb/>σώματος, οἷον βραχίονι καὶ πήχει, κατατείναντές τε
          <lb/>καὶ διαπλάσαντες ἐπιδοῦμεν. ὧν ἁπασῶν ἐνεργειῶν
          <lb/>ἀποκεχώρηκε πάμπολυ κήλης χειρουργία καὶ ταύτης ἡ
          <lb/>τῶν κιρσῶν καὶ πασῶν ὁμοῦ τῶν εἰρημένων ἡ τοῦ
          <lb/>κατὰ τὴν κύστιν λίθου. καὶ τούτων μὲν ἔτι τὰ πλεῖστα
          <lb/>μετὰ σμίλης ἐνεργοῦμεν· ὑπαλεῖψαι δ’ ὀφθαλμὸν ἢ
          <lb/>ἄρθρον ἐμβαλεῖν ἢ καταπλάσαι τι μέρος ἢ καθετῆρι
          <lb/>χρῆσθαι καλῶς ἢ σικύαν κολλῆσαι γίγνεται μὲν ἄνευ
          <lb/>σμίλης, ἀποκεχώρηκε δὲ καὶ ἀλλήλων πάμπολυ καὶ
          <lb/>τῶν προειρημένων, ὥσπερ γε καὶ τὸ φλέβα τεμεῖν καὶ
          <lb/>ἀρτηρίαν διελεῖν καὶ ἀποσχάσαι τὸ δέρμα καὶ παρακεντῆσαι
          <lb/>τοὺς ὑδεριῶντας ἀλλήλων διενήνοχε καὶ συμπάντων
          <lb/>τῶν προειρημένων. καὶ αὗται μὲν ἔτι καὶ
          <lb/>πρὸς ταύταις ἕτεραι μυρίαι χειρουργίαι τινὲς ἐνεργοῦνται ||
          <lb/><milestone unit="kuhn.pb" n="5.845" resp="Kühn"/> δι’ αὐτῶν 〈τῶν χειρῶν⟩. τῶν δὲ φαρμακευόντων
          <lb/>ὅλως ἕτερον τὸ γένος ἀλλήλων τε καὶ προσέτι
<pb n="3.61" facs="BIUSante_352381x03_0074"/>
<lb/>τῶν κατὰ χειρουργίαν· οὐδὲν γὰρ ἔοικεν ἑλλεβόρου
          <lb/>πόσις καὶ ἐδωδὴ σιτίων οὐδ’ ἀσιτία κλυστῆρι καὶ τρῖψις
          <lb/>λουτρῷ. τούτων δ’ ἐπὶ πλέον ἀποκεχώρηκεν ἕλκος
          <lb/>πλῦναί τε καὶ καθῆραι καὶ φάρμακον ὑγρὸν ἐπιθεῖναι
          <lb/>καὶ αὖθις ξηρὸν αἰωρηθῆναί τε καὶ περιπατῆσαι καὶ
          <lb/>παλαῖσαι καὶ σκαμμωνίαν ἢ μελίκρατον πιεῖν. οἷς ἅπασιν
          <lb/>οὐδὲν ἔοικεν ἡ τῶν σφυγμῶν τε καὶ τῆς θερμασίας
          <lb/>διάγνωσις, καίτοι δι’ ἄκρων τῶν χειρῶν ἐνεργοῦμεν,
          <lb/>καθάπερ οἶμαι καὶ ἡ τῶν ἐν τοῖς ἀφισταμένοις μέρεσι
          <lb/>περιεχομένων ὑγρῶν ἢ τῶν ὄγκων τῶν ὑδερικῶν ἢ
          <lb/>γαγγλίων ἢ ἀθερωμάτων ἢ μελικηρίδων ἢ στεατωμάτων·
          <lb/>οὐ γὰρ ταῖς αὐταῖς ἐπιβολαῖς τε καὶ κινήσεσι
          <lb/>τῶν δακτύλων καὶ μεταγωγαῖς καὶ θλίψεσιν ἀλλ’ ἐνίοτε
          <lb/>πάμπολυ διαφερούσαις ἐπὶ τῶν εἰρημένων χρώμεθα.
          <lb/>κινδυνεύομεν γοῦν ὅλης ἡμέρας οὐδὲν ἄλλο λέγειν ἢ
          <lb/>τῶν ἐνεργειῶν τὰς διαφοράς· οὕτω πάμπολυ τὸ πλῆθος
          <lb/>αὐτῶν ἐστιν. || <milestone unit="kuhn.pb" n="5.846" resp="Kühn"/></p>
        </div>
      <div type="textpart" subtype="chapter" n="24" xml:id="_24">
        <p rend="indent">
<lb/>Ἀλλ’ ἤδη κἀκ τούτων ἱκανῶς ἄν τις
          <lb/>γνωρίζοι, πηλίκον ἁμαρτάνουσιν, ὅσοι ταῖς κατὰ μέρος
          <lb/>ἐνεργείαις ἡγοῦνται χρῆναι διακρίνειν τὰς τέχνας. οὐδεὶς
          <lb/>γοῦν οὕτως ἠλίθιος οὐδ’ ἔμπληκτός ἐστιν, ὃς
          <lb/>ἀφαιρήσεται μὲν τῆς ἰατρικῆς τὰς εἰρημένας ἐνεργείας,
          <lb/>ἄλλην δέ τινα καθ’ ἑκάστην αὐτῶν ἐπιστήσει τέχνην
          <lb/>ἤτοι κηλοτομικήν, ὡς νῦν ὀνομάζουσί τινες, ἢ λιθοτομικὴν
          <lb/>ἢ παρακεντητικήν. εἰ γὰρ καὶ ὅτι μάλιστα τόνδε
          <lb/>μέν τινα κηλοτόμον εἶναί φασι, παρακεντητὴν δὲ τόνδε,
          <lb/>λιθοτόμον δὲ τόνδε, πάντας γοῦν ἰατροὺς αὐτοὺς ὀνομάζουσιν,
          <pb n="3.62" facs="BIUSante_352381x03_0075"/>
          <lb/>ὥσπερ οἶμαι καὶ τοὺς ἀπὸ μορίων τινῶν
          <lb/>ὠνομασμένους, ὧν ἐξαιρέτως προνοοῦνται. καὶ γὰρ
          <lb/>οὖν καὶ τούτους ὀφθαλμικούς τε καὶ ὠτικοὺς καὶ
          <lb/>ὀδοντικοὺς ἰατροὺς ὀνομάζουσιν, ἑτέρους δ’ ἀπὸ τῆς
          <lb/>ὕλης προσηγόρευσαν ἤτοι διαιτητικοὺς καὶ φαρμακευτικοὺς
          <lb/>ἢ καὶ νὴ Δία βοτανικούς· εἰσὶ δ’ οἳ καὶ οἰνοδότας
          <lb/>καὶ ἑλλεβοροδότας ἰατρούς τινας ἐκάλεσαν ἐκ
          <lb/>τοῦ πολλάκις αὐτοὺς θεάσασθαι ταῖς τοιαύταις ὕλαις
          <lb/>χρωμένους. ἔχουσι γὰρ οἶμαι || <milestone unit="kuhn.pb" n="5.847" resp="Kühn"/> λογικὰς ἀρχὰς ἅπαντες
          <lb/>ἄνθρωποι φύσει καὶ γιγνώσκουσιν οἱ μὲν μᾶλλον, οἱ δ’
          <lb/>ἧττον, ὡς ἔστι μέν τι καὶ ταὐτὸν ἐν ταῖς ἐνεργείαις,
          <lb/>ἔστι δέ τι καὶ διαφέρον. οὗ μὲν οὖν ἕνεκα γίγνονται,
          <lb/>ταὐτόν [ὑγεία παρὰ πᾶσιν ὁ σκοπός], ὁ τρόπος δ’ οὐχ
          <lb/>εἷς ἀπασῶν, ἀλλ’ εἰς ἀριθμὸν ἐξήκει πάμπολυν. εἰ μὲν
          <lb/>δή τις, ὥσπερ καὶ Πλάτων ἑκάστου τὸν τρόπον τε
          <lb/>καὶ καθόλου σκοπὸν μίαν ἐπιστήσας τέχνην, εἶτ’ εἰς
          <lb/>εἴδη τε καὶ διαφορὰς τέμνων αὐτὴν αὖθις ἐκείνων τῶν
          <lb/>τμημάτων ἕκαστον ὀνομάζει τέχνην, οὕτω καὶ αὐτὸς
          <lb/>ἐθελήσειε διαιτητικήν τινα καὶ φαρμακευτικὴν καὶ
          <lb/>χειρουργικὴν ὀνομάζειν τέχνην, οὐκ ἂν ἔχοιμι τούτῳ
          <lb/>γ’ οὐδὲν ἐγκαλεῖν. οὕτω δὲ κἂν εἰ τῶν εἰρημένων
          <lb/>ἕκαστον τέμνων, οἷον τὴν δίαιταν εἴς τε τὰ προσφερόμενα
          <lb/>καὶ κενούμενα καὶ ποιούμενα καὶ ἔξωθεν προσπίπτοντα,
          <lb/>καθ’ ἕκαστον αὐτῶν ἰδίαν τινὰ τέχνην
          <lb/>ἐπιστήσειεν, οὐδ’ ἂν τούτῳ τι μεμψαίμην. οὐδὲ γὰρ
<pb n="3.63" facs="BIUSante_352381x03_0076"/>
<lb/>οὐδ’ εἰ πάλιν αὐτὰ ταῦτα κατατέμνοι πολυειδῶς ἄχρι
          <lb/>τῶν κατὰ μέρος, οὐκ ἂν κωλύσαιμι λέγειν αὐτόν, ὡς
          <lb/>ἐν τοῖς || <milestone unit="kuhn.pb" n="5.848" resp="Kühn"/> προσφερομένοις ἄλλη μέν ἐστι τέχνη φαρμάκων,
          <lb/>ἄλλη δ’ ἐδεσμάτων, ἄλλη δὲ πομάτων, καὶ καθ’
          <lb/>ἕκαστον αὐτῶν ἐδέσματος τοῦδε καὶ τοῦδε καὶ πόματος
          <lb/>τοῦδε καὶ τοῦδε καὶ φαρμάκου τοῦδε καὶ τοῦδε
          <lb/>συγχωρήσαιμ’ ἂν ἰδίαν εἶναι λέγειν τὴν τέχνην· εἰ δ’
          <lb/>οἴεται ταύτας ἀλλήλων διαφέρειν τὰς τέχνας, ὡς
          <lb/>ἀριθμητικήν, εἰ τύχοι, ῥητορικῆς ἢ ταύτην οἰκοδομικῆς
          <lb/>τε καὶ τεκτονικῆς, οὐκ ἂν ἔτι συγχωρήσαιμι. ταύταις
          <lb/>μὲν γὰρ οὐδείς ἐστι σκοπὸς κοινός, ἐκείναις δὲ
          <lb/>ταῖς ὀλίγον ἔμπροσθεν εἰρημέναις εἷς κοινὸς ἁπάσαις
          <lb/>πρόκειται σκοπός, ὑγίεια. ὥσπερ οὖν ἐπὶ τῆς ῥητορικῆς,
          <lb/>μιᾶς οὔσης τέχνης, ἄλλην μέν τινα προοιμίου,
          <lb/>διηγήσεως δ’ ἄλλην καὶ πίστεών γε καὶ τῶν καλουμένων
          <lb/>ἐπιλόγων ἄλλην εἶναι συγχωρήσω τέχνην, εἴ μοι
          <lb/>μόνον ἕν γε τοῦτο φυλάττοιτο, μιᾶς εἶναι τέχνης
          <lb/>αὐτά, εἴτ’ εἴδη βούλει καλεῖν εἴτε μέρη, κατὰ τὸν αὐτὸν
          <lb/>οἶμαι τρόπον ἔχει κἀπὶ τῆς ἰατρικῆς· ἄλλην μέν
          <lb/>τινα τέχνην ἐρῶ χειρουργικήν, ἄλλην δὲ διαιτητικήν,
          <lb/>ἄλλην δὲ φαρμακευτικήν, εἰ τοῦθ’ ἕν μοι φυλάττοιτο
          <lb/>μόνον, ὡς εἷς ταύταις ἁπάσαις σκοπός, δι’ ὃν ἀναγκάζονται
          <lb/>μιᾶς || <milestone unit="kuhn.pb" n="5.849" resp="Kühn"/> εἶναι τέχνης μόρια. τὰ γοῦν ἀνομοιότατα
          <lb/>συνάγειν οὗτος φαίνεται καὶ συνδεῖν καὶ ἀναγκάζειν
          <lb/>εἰς μίαν ἅπαντα τέχνην συντελεῖν. ἐκκόπτει τις ἢ
          <lb/>ἀποκόπτει τὸ σεσηπός, ἄλλος δ’ ἀνατρέφει τε καὶ σαρκοῖ
          <lb/>τὸ κοῖλον. ἐναντία μὲν οὕτως καὶ πάντη διαφέροντα
<pb n="3.64" facs="BIUSante_352381x03_0077"/>
<lb/>δόξει τὰ πράγμαθ’ ὑπάρχειν. αἵ τε γὰρ ἐνέργειαι
          <lb/>διαφέρουσι πολὺ καὶ τὸ γιγνόμενον ὑπ’ αὐτῶν ἐναντίον.
          <lb/>ὁ μὲν γὰρ [καὶ] τῶν ὄντων ἀφαιρεῖ τι, τῷ δ’
          <lb/>ἔργον γεννῆσαί τιν’ οὐσίαν οὐκ οὖσαν. ἀλλ’ οὐδετέρῳ
          <lb/>γε τοῦτ’ αὐτὸ πρόκειται καθ’ αὐτό, τῷ μὲν ἐκκόψαι
          <lb/>τι, τῷ δὲ γεννῆσαι, ὥσπερ οὐδὲ καῦσαί τι καὶ τεμεῖν
          <lb/>οὐδ’ ἄλλο τῶν πάντων οὐδὲν αὐτὸ δι’ ἑαυτὸ μεταχειρίζεταί
          <lb/>τις, ἀλλ’ ὡς ἄνευ τούτου τυχεῖν ὑγιείας οὐ
          <lb/>δυνάμενος, ἐφ’ ἣν ἐπείγονται μὲν ἅπαντες, οὐ μὴν
          <lb/>ταῖς αὐταῖς ὁδοῖς χρώμενοι. διὰ μὲν δὴ τὸ κοινὸν
          <lb/>τοῦ σκοποῦ πάντες ἰατροὶ καλοῦνται, διὰ δὲ τὸ τῆς
          <lb/>ἐνεργείας ἢ τῆς ὕλης ἢ τοῦ μορίου διάφορον ἤτοι
          <lb/>χειρουργὸς ἢ φαρμακευτὴς ἢ ὀφθαλμικός, χειρουργὸς
          <lb/>μὲν ἀπὸ τῆς ἐνεργείας, φαρμακευτὴς δ’ ἀπὸ τῆς ὕλης,
          <lb/>ὀφθαλμικὸς δ’ ἀπὸ τοῦ μορίου. τῷ γὰρ καὶ τὰ || <milestone unit="kuhn.pb" n="5.850" resp="Kühn"/> μόρια
          <lb/>θεραπευόμενα διαφέρειν ἀλλήλων οὐκ ὀλίγον αὐτούς
          <lb/>τε τοὺς θεραπεύοντας ἐνεργείαις τε καὶ ὕλαις χρῆσθαι
          <lb/>διαφόροις οἱ μὲν ἀπὸ τῶν ἐνεργειῶν, οἱ δ’ ἀπὸ τῶν
          <lb/>μορίων, οἱ δ’ ἀπὸ τῶν ὑλῶν ὠνομάσθησαν ὀφθαλμικοί
          <lb/>τε καὶ χειρουργικοὶ καὶ φαρμακευταί, κοινῇ δ’
          <lb/>ἅπαντες ἀπὸ τοῦ τέλους ἰατροί. δέδεικται γὰρ ἔμπροσθεν,
          <lb/>ὡς ἅπασα τέχνη περὶ τὸ τῆς ὑποβεβλημένης
          <lb/>οὐσίας ἀγαθὸν ἔσπευκεν, ἔνθ’ ἕν τι καθ’ ἑκάστην αὐτῶν
          <lb/>ἐστι τὸ πρῶτον ἀγαθόν. εἰ δ’, ὅτι καλῶς ἀναρράπτων
          <lb/>ὅδε τις τὰ βλέφαρα κακῶς, εἰ τύχοι, φαρμακεύει
          <lb/>καί τις ἄριστος ὢν ἐν φαρμακείᾳ διαιτᾶν ὀρθῶς
          <lb/>οὐκ ἐπίσταται καὶ τοῦτ’ ἄλλος ἠσκηκὼς οὐκ ἐγυμνάσατο
<pb n="3.65" facs="BIUSante_352381x03_0078"/>
<lb/>τὰς χεῖρας, ἑτέρας ἀλλήλων πάντη τὰς τέχνας
          <lb/>ὑποληψόμεθα, πρῶτον μὲν οὐ τρεῖς μόνον ἀλλὰ καὶ
          <lb/>τριακοσίας οὕτω γε ποιήσομεν· ὁ μὲν γάρ τις καθετῆρι
          <lb/>χρῆται καλῶς, ὁ δὲ κλυστῆρι, φλεβοτομεῖ δ’ ἄλλος,
          <lb/>ἀρτηριοτομεῖ δ’ ἕτερος· εἶθ’ ὅταν εὑρεθῇ τις ἅπαντα
          <lb/>καλῶς ποιῶν, οὕτως αὗ πάλιν ἅπασαι μία γενήσονται.
          <lb/>καὶ μὴν ἑκατέρως || <milestone unit="kuhn.pb" n="5.851" resp="Kühn"/> μοχθηρόν, ἢ διὰ τὴν ἀφυΐαν τῶν
          <lb/>τεχνιτῶν εἰς πολλὰς κατακερματίζειν τὴν μίαν ἢ διὰ
          <lb/>τὴν εὐφυΐαν εἰς μίαν ἀνάγειν τὰς πολλάς. ὁ μὲν γὰρ
          <lb/>πρότερος λόγος οὔτε τὴν ῥητορικὴν ἐάσει μίαν εἶναι
          <lb/>τέχνην οὔτε τὴν ἀριθμητικὴν ἢ γεωμετρίαν ἢ μουσικὴν
          <lb/>οὐδ’ ἄλλην τινὰ τῶν ἀξιολόγων, ἃς διὰ τὸ μέγεθος οἱ
          <lb/>πολλοὶ τῶν μεταχειριζομένων ἀδυνατοῦσιν ὅλας ἐκμανθάνειν·
          <lb/>ὁ δὲ δεύτερος εἰς μίαν ἀνάξει τέχνην ἐνίοτε
          <lb/>τὰς μηδαμῶς κοινωνούσας· εἰ γὰρ ὁ αὐτὸς ἄνθρωπος
          <lb/>ἀριθμητικός θ’ ἅμα καὶ γραμματικὸς εἴη καὶ φιλόσοφος,
          <lb/>ἐξέσται τινὶ μιᾶς εἶναι νομίζειν ἁπάσας μόρια.</p>
        </div>
      <div type="textpart" subtype="chapter" n="25" xml:id="_25">
        <p rend="indent">
<lb/>Μὴ τοίνυν μήτε τῷ πλήθει τῶν ἐργαζομένων
          <lb/>τὰς τέχνας ἀλλὰ τοῖς προκειμένοις σκοποῖς
          <lb/>διαιρώμεθα μήτ’ εἰς τὰς κατὰ μέρος ἐνεργείας ἀποβλέπωμεν
          <lb/>ἀλλ’ εἰς τὰς καθόλου. κοινὸν γὰρ ἕν ἐπὶ
          <lb/>πάσαις ταῖς κατὰ μέρος ἐνεργείαις ἑκάστῃ τῶν τεχνῶν
          <lb/>εὑρήσεις τι· διὸ καίτοι πάμπολυ δοκοῦσαι διαφέρειν
          <lb/>ὅμως οὐ κεκώλυνται μιᾶς εἶναι τεχνης μόρια. τὸ γοῦν
          <lb/>ὑφαίνειν ἱμάτιον οὐδὲν ἄλλ’ ἐστὶν || <milestone unit="kuhn.pb" n="5.852" resp="Kühn"/> ἢ κρόκας στήμοσι
          <lb/>διαπλέκειν. ἆρ’ οὖν ἕτερόν τι τοῦδε τὸ ῥάπτειν ἐστίν;
          <lb/>οὐδαμῶς, ἀλλὰ κἀν τούτῳ διαπλέκονται κρόκαι στήμοσιν.
          <pb n="3.66" facs="BIUSante_352381x03_0079"/>
          <lb/>ὡς εἴ γε καὶ κατ’ ἀρχὰς εὐθὺς ἐβούλετό τις
          <lb/>ἄνευ τῆς ὑφαντικῆς ἐνεργείας ἑτέρῳ τρόπῳ διαπλέξαι
          <lb/>τὰς κρόκας τοῖς στήμοσιν, ἤτοι καθ’ ὃν νῦν ἠπῶνται
          <lb/>τὰ ῥαγέντα τῶν ἱματίων ἢ καθ’ ὃν τοὺς ταλάρους ἢ
          <lb/>τὰς σπυρίδας ἢ τὰ δίκτυα πλέκουσιν, ἐποίησε μὲν ἂν
          <lb/>οὐδὲν ἧττον ἱμάτιον, ἀλλ’ ἐν χρόνῳ παμπόλλῳ. στοχαζόμενοι
          <lb/>τοίνυν οὐχ ἁπλῶς τοῦ τέλους, ἀλλὰ τοῦ θᾶττον
          <lb/>ἐξικέσθαι πρὸς αὐτὸ τὴν διὰ τῶν ἱστῶν ἐπενόησαν
          <lb/>ὑφαντικὴν οὐκ ἐν τῷ καθόλου τῶν εἰρημένων διαλλάττουσαν
          <lb/>ἀλλ’ ἐν τῷ κατὰ μέρος. οὕτω δὲ κἀπὶ τῆς
          <lb/>ἰατρικῆς ἀνάριθμα μὲν οὖν ὡς οὕτω φάναι τὰ κατὰ
          <lb/>μέρος, ἀλλὰ τό γε καθόλου πᾶσιν ἔργον κοινόν· ὅ τε
          <lb/>γὰρ ἀφαιρῶν τι τοῦ σώματος ὡς περιττὸν ὅ τε προστιθεὶς
          <lb/>ὡς λεῖπον ἓν ἄμφω ποιοῦσι καθόλου τὴν κατὰ
          <lb/>φύσιν ἐκπορίζοντες τῷ σώματι συμμετρίαν, ἥτις ἦν
          <lb/>ὑγίεια· οὕτω δὲ καὶ ὁ θερμαίνων καὶ ὁ ψύχων καὶ ὁ
          <lb/>ξηραίνων καὶ ὁ ὑγραίνων. || <milestone unit="kuhn.pb" n="5.853" resp="Kühn"/></p>
        </div>
      <div type="textpart" subtype="chapter" n="26" xml:id="_26">
        <p rend="indent">
<lb/>Ὡς γάρ, εἰ καὶ κατ’ ἀρχὰς εὐθὺς οἷόν
          <lb/>τ’ ἦν ἡμῖν γεννῆσαι ζῷον, οὐκ ἄλλῳ μὲν [οὖν] ἄν
          <lb/>τινι λόγῳ τὴν γένεσιν αὐτοῦ τὴν πρώτην, ἄλλῳ δ’ ἂν
          <lb/>ἐποιούμεθα τὴν ἐπανόρθωσιν, οὕτως, ἐπεὶ μηδέτερον
          <lb/>τούτων αὐτοὶ πρώτως ποιοῦμεν, ἀλλ’ ἡ φύσις ἐστὶν ἡ
          <lb/>καὶ δημιουργοῦσα πρώτη τὸ ζῷον καὶ νῦν ἰωμένη νοσοῦν,
          <lb/>οὐκ ἄλλῳ μὲν τρόπῳ σάρκα πρότερον ἐδημιούργησεν,
          <lb/>ἄλλῳ δὲ νῦν, οὐδ’ ἄλλῳ μὲν τρόπῳ τὴν τροφὴν
<pb n="3.67" facs="BIUSante_352381x03_0080"/>
          <lb/>ἐπὶ τῶν κυουμένων, ἄλλῳ δὲ νῦν ἐπισπᾶται, ἀλλὰ καὶ
          <lb/>ταῦθ’ ὁμοίως ἐργάζεται καὶ τρέφει καὶ διακρίνει καὶ
          <lb/>ἀποκρίνει καὶ πάνθ’ ἁπλῶς εἰπεῖν ὡσαύτως ἐργάζεται
          <lb/>νῦν τε καὶ τότε. ὅτι δ’ ὁ ἰατρὸς τῆς φύσεώς ἐστιν
          <lb/>ὑπηρέτης [οὐδὲ πρώτη τέχνη τις ἐκείνης] καὶ ὅτι καλῶς
          <lb/>εἴρηται <q rend="single">φύσις ἐξαρκεῖ πάντα πᾶσιν</q>, ἀλλὰ καὶ ὡς τὰς
          <lb/>νόσους αὐτὴ κρίνει καὶ ὡς εἰσὶν αἱ φύσεις τῶν νούσων
          <lb/>ἰατροί, παλαιοῖς ἀνδράσιν αὐτάρκως εἰρημένα, τί ἂν
          <lb/>ἔτι δεοίμην ἐγὼ διέρχεσθαι; τὸ γὰρ εἰς τὰ παρόντα
          <lb/>χρήσιμον ἀναμιμνήσκω μόνον, ὡς οὐκ ἄλλης μὲν τέχνης
          <lb/>τὸ ποιεῖν, ἄλλης δ’ ἐπανορθοῦσθαι || <milestone unit="kuhn.pb" n="5.854" resp="Kühn"/> τὸ πεπονθὸς ἀλλὰ
          <lb/>τῆς αὐτῆς· εἰ δὲ καὶ μὴ τῆς αὐτῆς, ἀλλὰ τὴν ἰατρικὴν
          <lb/>ἐδείξαμεν ἔμπροσθεν οὐχ ὥσπερ τὴν ἱματιουργικὴν
          <lb/>εἰς οὐσίαν ἄγουσαν ὃ πρότερον οὐκ ἦν, ἀλλὰ τῇ τὰ
          <lb/>πεπονηκότα τῶν ἱματίων ἐπανορθουμένῃ προσεοικυῖαν.
          <lb/>ἐδείξαμεν δὲ καί, ὡς τὸ φυλάττειν ὁτιοῦν διττόν ἐστι
          <lb/>καὶ ὡς θάτερον αὐτοῦ γένος, ἐξ οὗπέρ ἐστι καὶ τὸ
          <lb/>προκείμενον ἡμῖν νῦν τὸ ὑγιεινόν, ἐπανορθοῦται κατὰ
          <lb/>βραχὺ τὰ πονοῦντα καὶ ταύτῃ λανθάνει τοὺς πολλοὺς
          <lb/>ὡς ἕτερον ὂν τῷ γένει τοῦ θεραπευτικοῦ.</p>
        </div>
      <div type="textpart" subtype="chapter" n="27" xml:id="_27">
        <p rend="indent">
<lb/>Τὸ δ’ οἴεσθαι τέλος εἶναί τινι τοῦτ’
          <lb/>αὐτὸ τὸ ποιεῖν οἰκίαν ἢ ἱμάτιον ἢ σκεῦος ἢ ὑγίειαν,
          <lb/>ἀνθρώπων ἐστὶ μὴ δυναμένων ἀπὸ τοῦ τέλους αὐτοῦ
          <lb/>διακρῖναι τὴν πρὸ τοῦ τέλους ἐνέργειαν· οὐ γὰρ οἰκοδομεῖν
<pb n="3.68" facs="BIUSante_352381x03_0081"/>
<lb/>οἰκίαν αὐτὸ δὴ τοῦτο τέλος ἐστὶ τῆς οἰκοδομικῆς,
          <lb/>ἀλλ’ οἰκία, καθάπερ οὐδ’ ὑφαίνειν ἐσθῆτα καὶ
          <lb/>ναῦν συμπήττειν καὶ σκίμποδα καὶ τῶν ἄλλων ἕκαστον,
          <lb/>ἀλλ’ αὐτὸ τὸ δημιουργηθέν, ὃ δὴ καὶ παυσαμένων τῆς
          <lb/>ἐνεργείας τῶν τεχνιτῶν ἔτι διαμένει. καὶ ταύτῃ γε
          <lb/>διήνεγκαν αἱ ποιητικαὶ τέχναι || <milestone unit="kuhn.pb" n="5.855" resp="Kühn"/> τῶν μόνον πρακτικῶν,
          <lb/>ὅτι τῶν μὲν πρακτικῶν, ὅταν ἐνεργοῦσαι παύσωνται,
          <lb/>πέπαυται καὶ τὸ τέλος. οὐδὲν γοῦν ἔστι δεῖξαι τῆς
          <lb/>ὀρχηστικῆς παρ’ αὐτὴν τὴν ἐνέργειαν, οἷον τῆς τεκτονικῆς
          <lb/>τὸν σκίμποδα καὶ τῆς οἰκοδομικῆς τὴν οἰκίαν
          <lb/>καὶ τῆς ἰατρικῆς τὴν ὑγίειαν. οὐκ οἰκοδόμησις οὖν,
          <lb/>ὥσπερ ὄρχησις, ἐστὶ τὸ τέλος τῆς οἰκοδομικῆς, ἀλλ’
          <lb/>οἰκία, τῆς ἐνεργείας ἕτερόν τι· κατὰ ταὐτὰ δὲ καὶ τῆς
          <lb/>ὑφαντικῆς οὔθ’ ὕφανσις οὔθ’ ὑφαίνειν οὔτ’ ἐσθῆτος
          <lb/>ποίησις ἢ γένεσις, ἀλλ’ ἐσθής. ὡσαύτως δ’ οὐδὲ ποίησις
          <lb/>ἢ γένεσις ἢ ἐπανόρθωσις ὑγιείας ἐστὶ τὸ τέλος
          <lb/>τῆς ἰατρικῆς ἀλλὰ ταῦτα μὲν ἐνέργειά τις ἥ γε καθόλου
          <lb/>τοῦ τεχνίτου, καθάπερ αἱ κατὰ μέρος ἦσαν ἐν
          <lb/>τῷ τέμνειν καὶ καίειν καὶ κατατείνειν ἄρθρα καὶ κῶλα
          <lb/>καὶ διαπλάττειν καὶ ἐπιδεῖν καὶ τούτων ἔτ’ ἀνωτέρω
          <lb/>καὶ γενικώτεραι χειρουργεῖν καὶ φαρμακεύειν καὶ διαιτᾶν,
          <lb/>ἀλλ’ ὑγίεια τὸ τέλος ἐστίν, ὃ καὶ παυσαμένου
          <lb/>τῆς ἐνεργείας τοῦ τεχνίτου δεικνύειν ἔχομεν. οὐδ’ οὖν
          <lb/>οὐδὲ τὸ φυλάττειν ὑγίειαν ἢ ἐπανορθοῦσθαι τέλος
          <lb/>οὐδ’ ὅλως τὸ ὑγιάζειν, ἀλλὰ ταῦτα μὲν ἐνέργεια, τέλος
          <lb/>δ’ || <milestone unit="kuhn.pb" n="5.856" resp="Kühn"/> 〈ἡ〉 ὑγίεια. τὴν δὲ κοινὴν καὶ γενικὴν ἐπὶ πάσαις
          <lb/>ταῖς κατὰ μέρος ἐνεργείαις ἄλλος μὲν ἄλλως ὀνομάζει,
          <pb n="3.69" facs="BIUSante_352381x03_0082"/>
          <lb/>δηλοῦσι δ’ ἅπαντες ἓν καὶ ταὐτὸν ὅ θ’ ὑγιάζειν λέγων
          <lb/>ὅ θ’ ὑγίειαν ποιεῖν ὅ τε ποίησιν ὑγιείας ὅ θ’ ὑγίανσιν.
          <lb/>ἑτέρῳ δὲ τρόπῳ καὶ οἵδε ταὐτὸν τούτοις λέγουσιν ὅ
          <lb/>τε τὴν ἵασιν τῶν νοσημάτων εἰπὼν ἢ τὴν θεραπείαν
          <lb/>ἢ τὴν θεράπευσιν τῶν νοσούντων ἢ τὸ ἰᾶσθαι νὴ
          <lb/>Δί’ ἢ τὸ τὰς νόσους ἐκκόπτειν ἢ τὸ τὴν ὑγίειαν ἀντεισάγειν
          <lb/>ὅ τε πάντα τὰ δέοντα πράττειν ὅ τε τὰς
          <lb/>νοσοποιοὺς αἰτίας ἐξάγειν. οὐδεὶς γὰρ τούτων τὸ τέλος
          <lb/>ἀλλὰ τὴν πρὸ τοῦ τέλους ἐνέργειαν λέγει, καθάπερ εἰ
          <lb/>καὶ πρακτική τις ἦν ἡ τέχνη περὶ τὸ σῶμα παραπλησίως
          <lb/>ὀρχηστικῇ τε καὶ ὑποκριτικῇ.</p>
        </div>
      <div type="textpart" subtype="chapter" n="28" xml:id="_28">
        <p rend="indent">
<lb/>Ἐπεὶ τοίνυν πολυειδῶς ἀποδέδεικται
          <lb/>τὸ μὴ δεῖν κρίνειν τὰς τέχνας ταῖς κατὰ μέρος ἐνεργείαις
          <lb/>ἀλλ’ εἰς τὰς καθόλου τε καὶ πλησίον τοῦ τέλους
          <lb/>ἀνάγειν, εἶτ’ αὐτῶν ἐκείνων πειρᾶσθαι διορίζειν τὸ τέλος,
          <lb/>ἑξῆς ἴδωμεν, || <milestone unit="kuhn.pb" n="5.857" resp="Kühn"/> εἰ καὶ περὶ τὰς ὕλας αὐτῶν ὁμοίως ἔχει.
          <lb/>φαίνεται γοῦν ὕλη τε μία πολλαῖς ὑποβεβλημένη
          <lb/>τέχναις καὶ τέχνη μία παμπόλλαις ὕλαις χρωμένη.
          <lb/>ξύλον μὲν γὰρ ὕλη κοινὴ καὶ ναυπηγῷ καὶ τέκτονι
          <lb/>καὶ μηχανοποιῷ καὶ οἰκοδόμῳ καὶ ἄλλοις μυρίοις καὶ
          <lb/>πηλὸς δὲ πολλῶν τεχνῶν ἐστιν ὕλη καὶ λίθοι καὶ τἆλλα
          <lb/>σύμπαντα. ἰατρικῆς δ’ αὖ τέχνης μιᾶς οὔσης ὗλαι
          <lb/>μυρίαι, τό τε σῶμα αὐτὸ τὸ τὴν ὑγίειαν δεχόμενον
          <lb/>ἐδέσματά τε καὶ πόματα καὶ φάρμακα σύμπαντα καὶ
          <lb/>διαιτήματα. ταυτὶ μὲν οὖν ἰατρῶν ὗλαι, τὸ σῶμα δ’
          <pb n="3.70" facs="BIUSante_352381x03_0083"/>
          <lb/>ὡς ἐξ οὗ τὸ τέλος ἢ ἐν ᾧ. δῆλον οὖν, ὡς οὐδ’ ἐκ
          <lb/>τῶν ὑλῶν χρὴ κρίνειν τὰς τέχνας. οὐδὲ γὰρ εἴ τις
          <lb/>ἑτέρας μὲν τὰς κοινὰς ὕλας καὶ ὡς ἂν εἴποι τις κατὰ
          <lb/>συμβεβηκός, ἑτέρας δὲ τὰς οἰκείας τε καὶ προσεχεῖς
          <lb/>ὑποθέμενος ἑκάστῃ τῶν τεχνῶν, ᾗ μέν ἐστι φυσικὸν
          <lb/>σῶμα τὸ ἡμέτερον, ὕλην αὐτὸ φαίη τῆς φυσικῆς ἐπιστήμης
          <lb/>ὑπάρχειν, ᾗ δ’ ὑγιαστόν ἐστι, τῆς ἰατρικῆς,
          <lb/>ᾗ δ’ εὐεκτικὸν ἢ εὐεξίας δεκτικόν, τῆς γυμναστικῆς,
          <lb/>οὐδ’ οὕτως ἑτέρῳ τινὶ πλὴν τῷ τέλει || <milestone unit="kuhn.pb" n="5.858" resp="Kühn"/> διακρίνει τὰς
          <lb/>τέχνας· τὸ γὰρ ὑγιαστὸν τόδε τι λέγειν σῶμα γιγνώσκοντός
          <lb/>ἐστιν ἤδη τὸ τέλος. οὐ μὴν οὐδ’ εἰ τοῖς θεωρήμασι
          <lb/>διακρίνει τις τὰς τέχνας, ἑτέρωθέν ποθεν
          <lb/>ἄρχεται, τῇ δυνάμει τοῦ τέλους· τὰ γὰρ οἰκεῖα τῶν
          <lb/>τεχνῶν ἑκάστης θεωρήματα τὸ τέλος ὁρίζει τε καὶ
          <lb/>κρίνει. ταῦτα γοῦν οἰκεῖα τῆς τέχνης ἐστίν, ἃ γιγνώσκων
          <lb/>τις εἰς τὸ τέλος ὠφελεῖται· καὶ γραμματικῆς
          <lb/>δὲ καὶ μουσικῆς καὶ τεκτονικῆς καὶ τῶν ἄλλων ἑκάστης
          <lb/>ὅσα μὲν ἂν ἢ αὐτὸ τὸ τέλος ἄντικρυς ἢ αὐτὸ τὸ βέλτιον
          <lb/>ἢ τὸ θᾶττον ἐν αὐτῷ δύνηται παρέχειν, οἰκεῖα
          <lb/>τῆς τέχνης ἐστίν, ὅσα δ’ οὐδὲν ὠφελεῖ πρὸς τὴν τοῦ
          <lb/>τέλους ποίησιν, οὐκ οἰκεῖα.</p>
        </div>
      <div type="textpart" subtype="chapter" n="29" xml:id="_29">
        <p rend="indent">
<lb/>Πανταχόθεν οὖν ὁ λόγος ἐπὶ τὸ τέλος
          <lb/>ἔρχεσθαι κελεύει καὶ τούτῳ κρίνειν τὰς τέχνας· διὰ
          <lb/>τοῦτο γὰρ ἐν ταῖς ἐνεργείαις ταῖς καθόλου καὶ τοῖς
          <lb/>οἰκείοις θεωρήμασι καὶ ταῖς ἀρχαῖς 〈διαλλάττουσιν〉.
          <lb/>ἐξαλλάττονται γὰρ οὖν καὶ αἵδε κατὰ τὰ τέλη τῶν
<pb n="3.71" facs="BIUSante_352381x03_0084"/>
<lb/>τεχνῶν. ἡ γὰρ ὑγίεια τὸ τέλος ἐστίν, ἐν θερμοῖς δ’
          <lb/>αὕτη καὶ ψυχροῖς καὶ ξηροῖς καὶ ὑγροῖς. || <milestone unit="kuhn.pb" n="5.859" resp="Kühn"/> ἐν τούτοις
          <lb/>δηλονότι καὶ ἡ τῆς ὕλης ἀρχὴ καὶ ἡ τῆς θεωρίας ἀρχὴ
          <lb/>περὶ τὴν τούτου γνῶσιν, ἀλλ’ οὐχ ὡσαύτως ἰατρῷ τε
          <lb/>καὶ φυσικῷ. καὶ τοῦτο δ’ αὐτὸ τὸ οὐχ ὡσαύτως ἀπὸ
          <lb/>τοῦ τέλους τῶν ἐπιστημῶν ἐγνώσθη τε καὶ διεκρίθη
          <lb/>καὶ προσηκόντως ἀεὶ τὸ τέλος ὁ λόγος ἐξευρίσκει κανόνα
          <lb/>τε καὶ κριτήριον ἁπάντων τῶν κατὰ τὰς τέχνας. ἡ γάρ
          <lb/>τοι σύστασις ἁπάσης τέχνης τὴν ἀρχὴν ἐντεῦθεν εἴληφεν.
          <lb/>οὔτε γὰρ ἰατρικὴν ἄν τις ἔσπευσε συστήσασθαι,
          <lb/>μὴ προποθέσας ὑγιείας, οὔτ’ οἰκοδομικήν, εἰ μὴ κἀνταῦθα
          <lb/>οἰκίας ὠρέχθη, οὔθ’ ὑφαντικήν, εἰ μὴ πρότερον
          <lb/>ἐσθῆτος. ἀλλὰ μὴν καὶ ἡ τὰς τέχνας ἁπάσας συνιστᾶσα
          <lb/>τὴν ἀρχὴν ἐντεῦθεν εἴληφεν. ἐπιδέδεικται δ’ ἑτέρωθι,
          <lb/>πῶς ἄν τις ὑποκειμένου τοῦ τέλους τὴν τέχνην αὐτοῦ
          <lb/>κατὰ μέθοδον ἐξευρίσκοι, καὶ χρὴ πρότερον ἐν ἐκείνῳ
          <lb/>γυμνάσασθαι τῷ λόγῳ τὸν ἀκριβῶς θέλοντα τοῖς ἐνεστῶσιν
          <lb/>ἀκολουθεῖν. εἴσεται γὰρ ἐναργῶς ὑπὸ μίαν
          <lb/>τε καὶ τὴν αὐτὴν θεωρίαν ἄμφω πίπτοντα τὰ μόρια
          <lb/>τὸ ὑγιεινὸν καὶ τὸ θεραπευτικόν. ἐγὼ δ’ ἂν εἰς τόδε
          <lb/>τὸ γράμμα πάντα μεταφέρων τὰ || <milestone unit="kuhn.pb" n="5.860" resp="Kühn"/> δι’ ἑτέρων ἐπὶ
          <lb/>πλεῖστον ἠκριβωμένα λάθοιμ’ ἂν ἐμαυτὸν ὑπὲρ τὰς
          <lb/>Μενεμάχου καὶ Μηνοδότου βίβλους ἀποτείνας αὐτό.</p>
        </div>
      <div type="textpart" subtype="chapter" n="30" xml:id="_30">
        <p rend="indent">
<lb/>Ἀλλ’ ὅτι μὲν ἡ περὶ τὸ τοῦ σώματος
          <lb/>ἀγαθὸν τέχνη μία πάντως ἐστίν, ἔκ τε τῶν εἰρημένων
          <lb/>ἔμπροσθεν αὐταρκῶς οἶμαι δεδεῖχθαι κἀκ τῶν ἑξῆς
          <lb/>ῥηθησομένων οὐδὲν ἧττον δειχθήσεται. οὐ μὴν ὅ τί
          <lb/>γε προσῆκεν ὀνομάζειν αὐτήν, ἤδη πω πέφανται· τάχα
<pb n="3.72" facs="BIUSante_352381x03_0085"/>
<lb/>γὰρ οὔτ’ ἰατρικὴν οὔτε γυμναστικὴν ἀλλ’ ἕτερόν τι.
          <lb/>τάχα δ’ οὐκ ἔστιν ὅλως ὄνομα τῆς τέχνης ἐκείνης ὥσπερ
          <lb/>οὐδ’ ἄλλων πολλῶν. ἀλλὰ τοῦτο μὲν ὀλίγον ὕστερον
          <lb/>ἐπισκεψόμεθα. τὸ δ’ οὖν ἓν μὲν εἶναι τὸ τοῦ
          <lb/>σώματος ἡμῶν ἀγαθόν, ὅ τί περ ἂν ᾖ, καθάπερ καὶ
          <lb/>τῶν ἄλλων ἀπασῶν οὐσιῶν, εἶναι δὲ καὶ τέχνην αὐτοῦ
          <lb/>μίαν, εἴπερ τι καὶ ἄλλο τῶν πάντων, ἀληθὲς εἶναί
          <lb/>φημι καὶ τὴν αὐτήν γε μέθοδον ἀμφοῖν ὑπάρχειν.
          <lb/>μιᾶς οὖν οὔσης περὶ τὸ τοῦ σώματος ἀγαθὸν τέχνης
          <lb/>ἤδη σκοπώμεθα σύμπαντ’ αὐτῆς τὰ μόρια· πάντως γάρ
          <lb/>που || <milestone unit="kuhn.pb" n="5.861" resp="Kühn"/> κατοψόμεθα καὶ τὸ καλούμενον ὑγιεινὸν ἥντιν’
          <lb/>ἔχει τὴν δύναμιν. ἵνα δὲ κἀνταῦθα μεθόδῳ τινὶ ποιώμεθα
          <lb/>τὴν τομήν, ἐπισκεψώμεθα τὸ γένος τῆς περὶ τὸ
          <lb/>σῶμα τέχνης. ὅτι μὲν οὖν οὐκ ἐν αὐτῷ μόνῳ τῷ θεωρῆσαι
          <lb/>τὸ τέλος αὐτῆς ἐστιν ὥσπερ τῆς ἀριθμητικῆς τε
          <lb/>καὶ ἀστρονομικῆς καὶ φυσικῆς, ἀλλά τι καὶ πράττει
          <lb/>περὶ τὸ σῶμα, παντὶ δῆλον· ὅτι δ’ οὐδ’ ἐν αὐτῷ τῷ
          <lb/>πράττειν τελευτᾷ καθάπερ ἡ ὀρχηστική, μηδέν, ὅταν
          <lb/>ἐνεργοῦσα παύσηται, δεῖξαι δυναμένη, καὶ τοῦτ’ εὔδηλον
          <lb/>εἶναι νομίζω. δῆλον οὖν, ὡς ἤτοι τῶν ποιητικῶν
          <lb/>ἢ τῶν κτητικῶν ἐστι τεχνῶν, ἐπειδὴ μήτε τῶν
          <lb/>θεωρητικῶν εὑρέθη μήτε τῶν πρακτικῶν. ἀλλ’ οὐκ
          <lb/>ἔστι τῶν κτητικῶν ὥσπερ ἡ ἀσπαλιευτική τε καὶ ἡ
          <lb/>ἀγκιστρευτικὴ καὶ τὸ σύμπαν εἰπεῖν ἡ θηρευτική· χειροῦνται
          <lb/>γὰρ αὗται τῶν ὄντων τι καὶ κτῶνται, ποιοῦσι
          <lb/>δ’ οὐδὲν [αὗται] πρότερον οὐκ ὄν. ἐκ λοιπῶν οὖν τῶν
          <lb/>ποιητικῶν ἐστιν ἡ περὶ τὸ σῶμα τἀνθρώπου τέχνη.
          <pb n="3.73" facs="BIUSante_352381x03_0086"/>
          <lb/>διττὸν δὲ καὶ τούτων ἐστὶ τὸ ἔργον· ἢ γὰρ ὅλον τι
          <lb/>ποιοῦσι πρότερον || <milestone unit="kuhn.pb" n="5.862" resp="Kühn"/> οὐκ ὂν ἢ κατὰ μέρος ἐπανορθοῦνται
          <lb/>πεπονηκός. ἀλλ’ ἡ ζητουμένη νῦν τέχνη ποιεῖν μὲν
          <lb/>ἀδύνατος ὅλον ἀνθρώπου σῶμα, κατὰ μέρη δ’ ἐπανορθοῦσθαι
          <lb/>δύναται παραπλησίως τῇ τῶν ἱματίων ἀκεστικῇ
          <lb/>καὶ οὐδ’ ἐνταῦθα πάντα τὸν αὐτὸν ἐκείνῃ τρόπον. ἡ
          <lb/>γὰρ φύσις οὕτω γε καὶ ποιεῖ τὸ σῶμα καὶ αὖθις
          <lb/>ἐπανορθοῦται κάμνον ὡς ἡ περὶ τὴν ἐσθῆτα τέχνη.
          <lb/>ταύτης δ’ ὑπηρετική τίς ἐστιν ἡ νῦν ζητουμένη. συγχωρείσθω
          <lb/>οὖν, ἵν’ ὁ λόγος προΐῃ, καλεῖν ἡμᾶς αὐτὴν
          <lb/>ἐπανορθωτικήν. ἀλλ’ ἤτοι κατὰ μεγάλα τὴν ἐπανόρθωσιν
          <lb/>ἢ κατὰ σμικρὰ ποιεῖται. τὸ μὲν δὴ κατὰ μεγάλα
          <lb/>μόρια αὐτῆς ἰατρικόν τε καὶ θεραπευτικὸν ὀνομαζέσθω,
          <lb/>τὸ δὲ κατὰ σμικρὰ φυλακτικόν. ἔστι μὲν οὖν καὶ αὐτοῦ
          <lb/>τοῦ κατὰ μεγάλα παμπόλλη τις ἡ διαφορά· πᾶν
          <lb/>γὰρ ποσὸν εἰς ἀνάριθμόν τι πλῆθος ἐγχωρεῖ τέμνειν.
          <lb/>ἀλλ’ ἐπειδὴ μὴ πρόκειται νῦν ὑπὲρ αὐτῶν λέγειν,
          <lb/>ἀφείσθω μὲν τοῦτο, τεμνέσθω δὲ τὸ κατὰ σμικρά.
          <lb/>δοκεῖ δὲ καὶ τοῦτο τέμνεσθαι διαφοραῖς ἐπισήμοις τριχῶς.
          <lb/>ἢ γὰρ τὸν ἄκρως τε καὶ τελέως ὑγιαίνοντα παραλαβὸν
          <lb/>ἐν τούτῳ φυλάττει καὶ || <milestone unit="kuhn.pb" n="5.863" resp="Kühn"/> τουτὶ μὲν αὐτὸ τὸ
          <lb/>τμῆμα προσαγορεύουσιν εὐεκτικόν· ἕτερον δ’ ἀναθρεπτικὸν
          <lb/>τῶν νενοσηκότων, ὃ δὴ καὶ καλοῦσιν ἔνιοι τῶν
          <lb/>νεωτέρων ἰατρῶν ἀναληπτικόν· ἐν τῷ μέσῳ δ’ ἀμφοῖν
          <lb/>ἐστι τὸ καλούμενον ὑπ’ αὐτῶν ἰδίως ὑγιεινόν· κοινῶς
          <lb/>γὰρ καὶ τοῦτο φυλακτικὸν ἅμα καὶ ὑγιεινὸν ὀνομάζεται.
          <lb/>ταῦτ’ οὖν τὰ τρία μόρια τοῦ φυλακτικοῦ τὰ νῦν
          <lb/>εἰρημένα τὸ ἀναληπτικόν, τὸ ὑγιεινόν, τὸ εὐεκτικόν
          <lb/>ἐστι μὲν τοῦ κατὰ σμικρὰ ἐπανορθωτικοῦ μέρους τῆς
<pb n="3.74" facs="BIUSante_352381x03_0087"/>
<lb/>τέχνης, ἀλλήλων δὲ διαφέρει τῷ μᾶλλόν τε καὶ ἧττον·
          <lb/>μᾶλλον μὲν γὰρ κατὰ σμικρὰ τὸ εὐεκτικόν, ἧττον δ’
          <lb/>αὐτοῦ τὸ ὑγιεινόν, ἐκείνου δ’ ἧττον κατὰ σμικρὰ τὴν
          <lb/>ἐπανόρθωσιν ποιεῖται τὸ ἀναληπτικόν. ἔνιοι δὲ καὶ
          <lb/>τέταρτον ἐν τούτῳ τῷ φυλακτικῷ τμῆμα προστιθέασι,
          <lb/>τὸ καλούμενον ὑπ’ αὐτῶν ἰδίως προφυλακτικόν, ἀντίστροφον
          <lb/>ἔχον δύναμιν τῷ τοὺς ἐκ νοσημάτων ἄρτι
          <lb/>πεπαυμένους ἀνακομίζοντι. δῆλον δ’, ὡς ἄμφω ταῦτ’
          <lb/>ἐπαμφοτερίζει πως τοῖς ἐναντίοις μορίοις ὅλης τῆς
          <lb/>τέχνης, λέγω δὲ τὸ κατὰ μεγάλα καὶ τὸ κατὰ σμικρά.
          <lb/>τὸ μὲν γὰρ θεραπευτικὸν ὅτι κατὰ μεγάλα, πρόδηλον
          <lb/>παντί, || <milestone unit="kuhn.pb" n="5.864" resp="Kühn"/> τὸ δ’ εὐεκτικόν τε καὶ ὑγιεινὸν ὅτι κατὰ
          <lb/>σμικρά, καὶ τοῦτ’ εὔδηλον. ἐν τῷ μέσῳ δ’ ἀμφοῖν ἐστι
          <lb/>τὸ ἀναληπτικὸν ὀνομαζόμενον καὶ τὸ προφυλακτικόν,
          <lb/>ὡς μὲν πρὸς τὸ ὑγιεινὸν οὐ κατὰ σμικρὰ τὴν ἐπανόρθωσιν
          <lb/>ποιούμενον, ὡς δὲ πρὸς τὸ θεραπευτικὸν οὐ
          <lb/>κατὰ μεγάλα. καί μοι δοκοῦσιν οὐδ’ ὅσοι ταῦτ’ ἄμφω
          <lb/>τὰ μόρια προσαγορεύουσιν οὐδέτερα, κακῶς δοξάζειν.
          <lb/>ἀλλὰ περὶ μὲν τούτων ἕτερος λόγος.</p>
        </div>
      <div type="textpart" subtype="chapter" n="31" xml:id="_31">
        <p rend="indent">
<lb/>Ἐν δὲ τῷ νῦν προκειμένῳ σκέμματι
          <lb/>τοῦ φυλακτικοῦ μέρους τῆς περὶ τὸ σῶμα τέχνης ὑποκείσθω
          <lb/>τριττὰ τμήματα, τὸ μὲν ἐπὶ τῶν κατὰ σχέσιν
          <lb/>ὑγιαινόντων σωμάτων τεταγμένον, τὸ δ’ ἐπὶ τῶν καθ’
          <lb/>ἕξιν, τὸ δ’ ἐπὶ τῶν εὐεκτούντων· καὶ τὸ μὲν ἀναληπτικὸν
          <lb/>ὀνομαζέσθω, μηδὲν γὰρ ὑπὲρ ὀνόματος αὐτοῖς νῦν
          <lb/>διαφερώμεθα, τὸ δ’ ὑγιεινόν, τὸ δ’ εὐεκτικόν, ἐπὶ μὲν
<pb n="3.75" facs="BIUSante_352381x03_0088"/>
<lb/>τὸ βέλτιον ἄγοντα τὰ πρότερα δύο, φυλάττον δ’ ἐν
          <lb/>αὐτῷ τὸ εὐεκτικόν· καὶ τούτων οὕτως ἐχόντων ἀναμνησθῶμεν
          <lb/>τοῦ προκειμένου σκέμματος. ἦν δ’, ὡς οἶμαι,
          <lb/>τοιόνδε, || <milestone unit="kuhn.pb" n="5.865" resp="Kühn"/> πότερον ἰατρικῆς ἐστιν ἢ γυμναστικῆς
          <lb/>μόριον τὸ καλούμενον ὑγιεινόν. εὐλόγως οὖν εὐθὺς
          <lb/>ἀπ’ ἀρχῆς ἔφαμεν, ὡς εἰς ὁρισμὸν ἐμπίπτει τὸ σύμπαν
          <lb/>ζήτημα. τί ποτε γάρ ἐστιν ἰατρικὴ καὶ τί ποτε
          <lb/>γυμναστικὴ γνόντες οὐκ ἂν ἔτι χαλεπῶς εὕροιμεν,
          <lb/>ὁποτέρας αὐτῶν ἐστι τὸ ὑγιεινόν. αὐτὸ μὲν γὰρ ὅ τί
          <lb/>ποτ’ ἐστὶ τὸ ὑγιεινόν, ἤδη μοι δοκῶ πεφάνθαι σαφῶς·
          <lb/>ἢ γὰρ τὸ φυλακτικὸν ἅπαν ἢ τῶν τούτου μορίων
          <lb/>τριῶν ὑπαρχόντων τὸ ἐν τῷ μέσῳ, ὃ περὶ τὴν καθ’
          <lb/>ἕξιν ὑγίειαν ἀναστρέφεται. ἐμοὶ μὲν οὖν δοκεῖ λοιπὸν
          <lb/>ὑπὲρ ὀνόματος ἡ ζήτησις εἶναι, τὸ δὲ πρᾶγμ’ αὐτὸ
          <lb/>μηκέτ’ ἀμφισβήτησιν ἔχειν, ἔστ’ ἂν ὁμολογῆταί τε καὶ
          <lb/>μένῃ τὰ προαποδεδειγμένα· καὶ δὴ διελθὼν αὐτὰ διὰ
          <lb/>κεφαλαίων ἐπὶ τὴν τῶν ὀνομάτων ἐξήγησιν οὕτω τρέψομαι.
          <lb/>φημὶ δή, καθάπερ ἀμφιεσμάτων ἀγαθῶν καὶ
          <lb/>οἰκίας τε καὶ ὑποδημάτων, οὕτω καὶ τοῦ σώματος
          <lb/>εἶναί τινα τέχνην, ἧς μιᾶς οὔσης δύο ταῦθ’ ὑπάρχειν
          <lb/>μόρια, δημιουργοῦν μὲν τὸ ἕτερον, ἐπανορθούμενον || <milestone unit="kuhn.pb" n="5.866" resp="Kühn"/>
          <lb/>δὲ θάτερον, καὶ ταῦθ’ ὑπάρχειν ἄμφω τῇ φύσει πρώτως,
          <lb/>συνεργάζεσθαι δ’ εἰς τὸ ἕτερον αὐτῶν, τὸ ἐπανορθωτικόν,
          <lb/>ἀνθρωπίνην τέχνην, ἧς εἶναι διττὰ μόρια,
          <lb/>θεραπευτικὸν μὲν καὶ ἰατρικὸν τὸ ἕτερον, φυλακτικὸν
<pb n="3.76" facs="BIUSante_352381x03_0089"/>
<lb/>δὲ θάτερον. ὀνομάζεσθαι δὲ τὸ φυλακτικὸν τοῦτο καὶ
          <lb/>ὑγιεινόν· εἶναι δ’ αὐτοῦ τρία τμήματα, τὸ μὲν ἀναληπτικόν,
          <lb/>τὸ δ’ εὐεκτικόν, τὸ δ’ ὁμωνύμως τῷ παντὶ
          <lb/>προσαγορευόμενον ὑγιεινόν. εἴτ’ οὖν τὸ σύμπαν φυλακτικὸν
          <lb/>εἴτε τὸ μόριον αὐτοῦ ζητεῖ τις ὁποτέρας ἐστὶ
          <lb/>τέχνης, ἆρ’ ἰατρικῆς ἢ γυμναστικῆς, ὅλον αὐτὸν χρὴ
          <lb/>τὸ πρᾶγμα διελθόντα, καθάπερ ἐγὼ νῦν ἐποίησα, λέγειν
          <lb/>οὕτως ἐφεξῆς, ὡς μιᾶς οὔσης τῆς περὶ τὸ σῶμα
          <lb/>τέχνης ἔξεστιν, ὦ τάν, εἰ βούλει, καλεῖν αὐτὴν ἰατρικήν,
          <lb/>εἰ δ’ οὐκ ἐθέλεις οὕτω, γυμναστικήν· εἰ δ’ οὐδὲ
          <lb/>τοῦτο, τὴν ὅλην ἀνώνυμον εἰπὼν εἶναι τὸ μὲν ἕτερον
          <lb/>αὐτῶν τμῆμα κάλει ἰατρικήν, τὸ δ’ ἕτερον γυμναστικήν·
          <lb/>εἰ δὲ μηδ’ οὕτως ἐθέλεις, ὑγιεινήν τινα τέχνην,
          <lb/>τὴν ἀντιδιαιρουμένην τῇ θεραπευτικῇ, καὶ ταύτης, εἰ
          <lb/>βούλει, μέρη διαιτητικὴν εἰπὲ καὶ γυμναστικήν. || <milestone unit="kuhn.pb" n="5.867" resp="Kühn"/> εἰ γὰρ
          <lb/>καθ’ ἕκαστον ἐξηγήσῃ τῶν ὀνομάτων, οὕτως ἀκολουθήσει
          <lb/>σοι τὸ σύμπαν.</p>
        </div>
      <div type="textpart" subtype="chapter" n="32" xml:id="_32">
        <p rend="indent">
<lb/>Ἰώ, φασί τινες ἐπὶ τούτοις, ἀλλ’
          <lb/>οὐχ, ὡς ἂν ἐγὼ φάναι βουληθῶ, διαιρεῖσθαι χρὴ περὶ
          <lb/>τῶν ὀνομάτων, ἀλλ’ ὡς ὀρθῶς ἔχει διελθεῖν. αὖθις
          <lb/>οὖν ἡμῖν ἐστι καὶ τούτοις ἀποκριτέον ὡδί πως· εἰ
          <lb/>μέλλεις μνημονεύειν, ὦ οὗτος, ὡς οὐκέτι περὶ πραγμάτων
          <lb/>ἡ σκέψις, ἀλλ’ ἐξήγησιν ὀνομάτων μοι προβέβληκας,
          <lb/>οὐδὲ τοῦτ’ ἀναδύομαι. φημὶ δή σοι καθόλου
          <lb/>περὶ τῶν ὀνομάτων οὐ μόνον τούτων ἀλλὰ καὶ τῶν
          <lb/>ἄλλων ἀπάντων οὐδὲν ἔχειν εἰπεῖν σοφόν, ἀλλ’ εἴτ’ ἐκ
          <lb/>τῆς τῶν Ἀσσυρίων εἴη φωνῆς τοὔνομα, παρὰ τῶν
<pb n="3.77" facs="BIUSante_352381x03_0090"/>
          <lb/>Ἀσσυρίων αὐτῶν μανθάνειν χρῆναι τὸ πρᾶγμα, καθ’
          <lb/>οὗ τὸ ὄνομα λέγουσιν, εἴτ’ ἐκ τῆς τῶν Περσῶν ἢ
          <lb/>Ἰνδῶν ἢ Ἀράβων ἢ Αἰθιόπων ἢ ὅλως ὡντινωνοῦν,
          <lb/>ἐκείνων πυνθάνεσθαι. τὸ γὰρ ὄνομα ῥηθὲν αὐτὸ καθ’
          <lb/>αὑτὸ μόνον οὐδὲν ἐνδείκνυται. τὸ μὲν οὖν ἐμὸν ἀκήκοας.
          <lb/>εἰσὶ δ’ οἳ λέγουσιν ἐνδείκνυσθαι σφίσι τοὔνομα
          <lb/>καὶ τούτους ἐγὼ || <milestone unit="kuhn.pb" n="5.868" resp="Kühn"/> πάμπολλα συναθροίσας ὀνόματα
          <lb/>Κελτῶν καὶ Θρᾳκῶν καὶ Μυσῶν καὶ Φρυγῶν ἐκέλευον
          <lb/>ἐφ’ ἑκάστου λέγειν τὸ δηλούμενον πρᾶγμα· τῶν δ’ ἐν
          <lb/>τῇ τῶν Ἑλλήνων φωνῇ μόνῃ δύνασθαι τοῦτο ποιεῖν
          <lb/>εἰπόντων, ἑξῆς προὔτεινα λιμένα· τῶν δ’ εἰπόντων,
          <lb/>ἵναπερ αἱ νῆες ὁρμοῦσιν, ἀλλὰ Θετταλούς γ’ ἔφην τὴν
          <lb/>ὑφ’ ἡμῶν προσαγορευομένην ἀγορὰν οὕτως ὀνομάζειν.
          <lb/>οἱ δ’ ἠρνοῦντο τὴν τῶν Θετταλῶν ἐπίστασθαι διάλεκτον,
          <lb/>ὥσπερ οὐκ αὐτὸ δὴ τοῦθ’ ὁμολογοῦντες, ὅπερ
          <lb/>ἐξ ἀρχῆς ἐλέγετο, μηδὲν τῶν ὀνομάτων, ἐφ’ οὗ κεῖται
          <lb/>πράγματος, ἄλλως δύνασθαι μαθεῖν ἢ παρ’ αὐτῶν τῶν
          <lb/>θεμένων διδαχθέντα. πρὸς μὲν δὴ τοὺς οὕτως ἐμπλήκτους
          <lb/>ἕτερός μοι γέγραπται λόγος ἰδίᾳ, τῷ δὲ τὰ
          <lb/>πράγματ’ αὐτὰ μαθεῖν ἐθέλοντι μάλιστά τε καὶ πρῶτα
          <lb/>καὶ τοῦθ’ ὡς ἔργον χρηστὸν σπουδάζοντι, τὰ δ’ ἐπ’
          <lb/>αὐτοῖς ὀνόματα τῆς πρὸς ἀλλήλους ἕνεκα διαλέκτου
          <lb/>μαθεῖν ἐπιποθοῦντι τὴν τῶν Ἑλλήνων ἐξηγήσομαι
          <lb/>χρῆσιν οὐδ’ οὖν τούτων ἁπάντων ἐπὶ πᾶσιν ὀνόμασιν
          <lb/>— τουτὶ μὲν γὰρ ἑρμηνευτικῆς τινός ἐστιν || <milestone unit="kuhn.pb" n="5.869" resp="Kühn"/> ἢ γραμματικῆς
          <pb n="3.78" facs="BIUSante_352381x03_0091"/>
          <lb/>ἐμπειρίας — ἀλλὰ τῶν Ἀττικῶν μὲν μάλιστα,
          <lb/>δεύτερον δ’ ἤδη καὶ τῶν Ἰωνικῶν ἔχειν ἐμπειρίαν
          <lb/>ὁμολογήσω τινὰ καὶ τῶν Δωρικῶν ὀνομάτων ὥσπερ
          <lb/>γε καὶ τῶν Αἰολικῶν. ἀλλ’ ἐν ταύταις μὲν ταῖς διαλέκτοις
          <lb/>ἀγνοεῖν μᾶλλον ἢ γιγνώσκειν τὰ πλεῖστα, τῆς
          <lb/>Ἀτθίδος δ’ αὗ γιγνώσκειν τὰ πλείω ἢ ἀγνοεῖν ὁμολογήσαιμ’
          <lb/>ἄν. εἰ δὲ βούλει σὺ καὶ περὶ τῶν ὀνομάτων
          <lb/>εἰπεῖν, Ὅμηρος μὲν οὕτω φησίν·</p>
          <quote type="blockquote"><q rend="single">ἰητρὸς γὰρ ἀνὴρ πολλῶν ἀντάξιος ἄλλων
            <lb/>ἰούς τ’ ἐκτάμνειν ἐπί τ’ ἤπια φάρμακα πάσσειν</q>.</quote>
           <p rend="nonindented">
             <lb/>ἑτέρωθι δέ φησι·</p>
          <quote type="blockquote"><q rend="single">φάρμακα, πολλὰ μὲν ἐσθλὰ μεμιγμένα, πολλὰ δὲ λυγρά· <lb/> ἰητρὸς δὲ ἕκαστος ἐπιστάμενος περὶ πάντων</q></quote>
           <p rend="nonindented">
           <lb/>ὡς τῆς ἰατρικῆς τέχνης ἰωμένης τὰ κάμνοντα σώματα
           <lb/>διά τε φαρμάκων καὶ χειρουργίας.</p>
        </div>
      <div type="textpart" subtype="chapter" n="33" xml:id="_33">
        <p rend="indent">
<lb/>Εἰ δ’ ἔτι καὶ τρίτον ἄλλο μόριον
          <lb/>ἰάσεως ὑπῆρχε τὸ διαιτητικὸν ἐν τοῖς καθ’ Ὅμηρον
          <lb/>χρόνοις, ἐγὼ μὲν οὐκ ἔχω συμβαλεῖν, ὁ δ’ ἐμοῦ πρεσβύτερος
          <lb/>θ’ ἄμα καὶ τὰ τῶν Ἑλλήνων πράγματα πιθανώτερος
          <lb/>ἐπίστασθαι Πλάτων ὁ φιλόσοφος οὐ πάνυ
          <lb/>τι χρῆσθαί φησι τοὺς παλαιοὺς || <milestone unit="kuhn.pb" n="5.870" resp="Kühn"/> Ἀσκληπιάδας τούτῳ
          <lb/>τῷ μέρει τῆς τέχνης. ἀλλ’ ὅτι γε τῆς ἰατρικῆς ἐστι
          <lb/>μέρη ταῦτα τὰ τρία καὶ ὡς ἡ τὰ παρὰ φύσιν ἔχοντα
          <lb/>σώματα θεραπεύουσα τέχνη πρὸς ἁπάντων Ἑλλήνων
          <pb n="3.79" facs="BIUSante_352381x03_0092"/>
          <lb/>ἰατρικὴ καλεῖται, σχεδὸν οὐδεὶς ἀντιλέγει. γυμναστικῆς
          <lb/>δὲ τέχνης οὔπω μὲν ἦν τοὔνομα καθ’ Ὅμηρον οὐδὲ
          <lb/>καλεῖταί τις ὅλως γυμναστής, ὥσπερ ἰατρός, ὅπου γε
          <lb/>καὶ παρὰ Πλάτωνι τὸ μὲν τῆς γυμναστικῆς ὄνομα οὐ
          <lb/>πολλάκις εὑρεῖν ἔστι, παιδοτρίβην μέντοι καλεῖ μᾶλλον
          <lb/>ἢ γυμναστὴν τὸν τεχνίτην αὐτῆς. ἤρξατο γὰρ ὀλίγον
          <lb/>ἔμπροσθεν τῶν Πλάτωνος χρόνων ἡ τέχνη τῶν γυμναστῶν,
          <lb/>ὅτε περ καὶ τὸ τῶν ἀθλητῶν ἐπιτήδευμα συνέστη.
          <lb/>πάλαι μὲν γὰρ εἷς ἀνὴρ ἐργάτης τῶν κατὰ φύσιν ἔργων
          <lb/>ἀληθῶς εὐεκτικὸς εἰς ἀγῶνα καταβαίνων οὐ πάλην
          <lb/>μόνον ἀλλὰ καὶ δρόμον ἠγωνίζετο καί τις ἐνίκα πολλάκις
          <lb/>εἷς ἄμφω τε ταῦτα καὶ ἀκοντίζων καὶ τοξεύων καὶ
          <lb/>δισκοβολῶν καὶ ἅρματος ἐπιστατῶν, ὕστερον δὲ διεκρίθη
          <lb/>καὶ οἷόνπερ ἕνα πεποίηκεν Ὅμηρος Ἐπειὸν εἰς
          <lb/>μὲν πάντα τὰ κατὰ φύσιν ἔργα πάντων ὕστατον, ἀγαθὸν
          <lb/>δὲ πυγμήν, ἧς || <milestone unit="kuhn.pb" n="5.871" resp="Kühn"/> ἐν ἄθλοις μόνοις ἡ χρεία, τοιοῦτοι
          <lb/>πάντες ἐγένοντο, μήτ’ ἀρόσαι μήτε σκάψαι μήθ’
          <lb/>ὁδὸν ἀνύσαι μηδ’ ἄλλο μηδὲν εἰρηναῖον ἔργον, ἔτι δὲ
          <lb/>μᾶλλον πολέμιον ἐργάσασθαι καλῶς δυνάμενοι.</p>
        </div>
      <div type="textpart" subtype="chapter" n="34" xml:id="_34">
        <p rend="indent">
<lb/>Τὴν τούτων τῶν ἀνθρώπων εὐεξίαν
          <lb/>ἔμπροσθεν ἐμεμψάμεθα καὶ τὴν ἐπιστατοῦσαν αὐτοῖς
          <lb/>ὁμοίως γυμναστικήν, ἄλλην δ’ εὐεξίαν ἐπῃνέσαμεν
          <lb/>ἀσφαλῆ θ’ ἅμα καὶ πρὸς τὰς κατὰ φύσιν ἁπάσας ἐνεργείας
          <lb/>χρηστήν, ἧς ὗλαι ποιητικαί θ’ ἅμα καὶ φυλακτικαὶ
          <lb/>δύο ἐστόν, ἥ θ’ ὑγιεινὴ προσαγορευομένη
          <lb/>δίαιτα καὶ γυμνάσια. τεττάρων γὰρ οὐσῶν τῶν πασῶν
          <pb n="3.80" facs="BIUSante_352381x03_0093"/>
          <lb/>ὑλῶν κατὰ γένος, ὑφ’ ὧν ἀλλοιοῦται τὸ σῶμα, χειρουργίας
          <lb/>καὶ φαρμακείας καὶ διαίτης καὶ γυμνασίων, ἡ μία
          <lb/>μὲν ἄχρηστος τοῖς νοσοῦσιν, αἱ δύο δὲ τοῖς κατὰ
          <lb/>φύσιν ἔχουσιν. ὁ μὲν γὰρ νοσῶν εἰς πολλὰ καὶ φαρμάκων
          <lb/>καὶ χειρουργίας καὶ διαίτης δεόμενος εἰς οὐδὲν
          <lb/>δεῖται γυμνασίων, ὁ δ’ ὑγιαίνων ἀκριβῶς γυμνασίων
          <lb/>μὲν χρῄζει καὶ διαίτης τινός, οὔτε δὲ φαρμάκων οὔτε
          <lb/>χειρουργίας προσδεῖται. || <milestone unit="kuhn.pb" n="5.872" resp="Kühn"/></p>
        </div>
      <div type="textpart" subtype="chapter" n="35" xml:id="_35">
        <p rend="indent">
<lb/>Τῆς οὖν ὑγιεινῆς τέχνης μέρος ἐστὶν
          <lb/>ἡ γυμναστικὴ καὶ αὐτάρκως ὑπὲρ ἀμφοῖν ἡμᾶς ἐδίδαξεν
          <lb/>Ἱπποκράτης, ὅσα τε χρὴ γιγνώσκειν ἀέρων τε
          <lb/>πέρι καὶ χωρίων καὶ ὑδάτων καὶ ἀνέμων καὶ ὡρῶν,
          <lb/>ὡσαύτως ἐδεσμάτων τε πέρι καὶ πομάτων καὶ ἐπιτηδευμάτων
          <lb/>ἀκριβέστατα γράψας ἅπαντα· συμπληροῦται
          <lb/>γὰρ ἐκ τούτων ἡ δίαιτα. κατὰ δὲ τὸν αὐτὸν τρόπον
          <lb/>ὑπέρ τε καιροῦ καὶ ποσότητος καὶ ποιότητος οὐ
          <lb/>γυμνασίων μόνον ἀλλὰ καὶ τρίψεως αὐταρκῶς διεξῆλθεν.
          <lb/>ἔοικε δὲ Πλάτων ἀπὸ μέρους ὀνομάζειν τὸ σύμπαν
          <lb/>[μόριον] οὐχ ὑγιεινὴν τέχνην ἀλλὰ γυμναστικὴν
          <lb/>προσαγορεύων, ὅτι τ’ ἐξαίρετον ἴδιον ὑπάρχει τοῖς
          <lb/>ὑγιαίνουσιν, ὡς ἂν μηδ’ ὅλως αὐτῷ χρωμένων τῶν
          <lb/>νοσούντων, ὅτι τε τοῦτο μόνον ἐνόμιζεν ἐπιστάτου
          <lb/>δεῖσθαι. τὸ γὰρ ὑγιαῖνον ἀκριβῶς σῶμα ταῖς κατὰ
          <lb/>φύσιν ὀρέξεσι χρώμενον οὔτ’ ἐν ταῖς ποιότησιν οὔτ’
          <lb/>ἐν τῷ καιρῷ τῆς χρήσεως ἐξαμάρτοι ἄν τι περὶ τὰ
          <lb/>σιτία. περὶ μὲν δὴ τούτου λόγος ἕτερος. ἀλλ’ ὅτι γε
          <lb/>καὶ Πλάτων ἑτέραν μὲν οἶδε τὴν ὡς μέρος τῆς περὶ
          <lb/>τὸ σῶμα τέχνης γυμναστικήν, ἑτέραν δὲ τὴν νῦν εὐδοκιμοῦσαν, ||
          <lb/><milestone unit="kuhn.pb" n="5.873" resp="Kühn"/> ἐκ τῶνδ’ ἂν μάλιστα μάθοις· ὑπογράψω γάρ
<pb n="3.81" facs="BIUSante_352381x03_0094"/>
<lb/>σοι τὰς ῥήσεις αὐτοῦ, πρώτην μὲν τὴν ἐκ Γοργίου
          <lb/>τόνδε τὸν τρόπον ἔχουσαν· <q rend="single">δυοῖν ὄντοιν ⟨τοῖν〉 πραγμάτοιν
            <lb/>δύο λέγω τέχνας· τὴν μὲν ἐπὶ τῇ ψυχῇ πολιτικὴν
            <lb/>καλῶ, τὴν δ’ ἐπὶ τῷ σώματι μίαν μὲν οὕτως
            <lb/>ὀνομάσαι οὐκ ἔχω σοι, μιᾶς δ’ οὔσης τῆς τοῦ σώματος
            <lb/>θεραπείας δύο μόρια λέγω, τὴν μὲν γυμναστικήν, τὴν
            <lb/>δ’ ἰατρικήν</q>. ἐνταῦθα μὲν οὖν ὅτι τε μία τοῦ σώματός
          <lb/>ἐστιν ἡ θεραπευτικὴ τέχνη δύο ἔχουσα τὰ πρῶτα
          <lb/>μόρια, σαφῶς ἐδήλωσεν ὁ Πλάτων· ὅτι δὲ τῶν μὲν
          <lb/>μορίων αὐτῆς ἐστιν ὀνόματα, τῆς δ’ ὅλης οὐκ ἔστιν
          <lb/>ὅτι τε καὶ πρὸς τὸ βέλτιστον ἀποβλέπει καὶ ὡς ἡ εὐεξία
          <lb/>τοῦτ’ ἔστιν, ἐκ τῶν τοιῶνδε φανερόν, ὧν ἕκαστα
          <lb/>ἐν ταὐτῷ βιβλίῳ διῆλθε· <q rend="single">Σῶμά που καλεῖς τι καὶ
            <lb/>ψυχήν; Πῶς γὰρ οὔ; Οὐκοῦν καὶ τούτων οἴει τινὰ
            <lb/>εἶναι ἑκατέρου εὐεξίαν; Ἔγωγε. Τί δέ; δοκοῦσαν μὲν
            <lb/>εὐεξίαν, οὖσαν δ’ οὔ; οἷον τοιόνδε λέγω· πολλοὶ δοκοῦσιν
            <lb/>εὖ ἔχειν τὰ σώματα, οὓς οὐκ ἂν ῥᾳδίως αἴσθοιτό
            <lb/>τις, ὅτι οὐκ εὖ ἔχουσιν, ἄλλος ἢ ἰατρός τε καὶ ||
            <lb/><milestone unit="kuhn.pb" n="5.874" resp="Kühn"/> τῶν γυμναστικῶν τις</q>. ἔν τε τοῖς ἑξῆς ὅτι τε πρὸς
          <lb/>τὸ βέλτιστον μὲν ἀποβλέπουσιν οἵδε, πρὸς δ’ αὖ τὸ
          <lb/>ἥδιστον ὀψοποιός τε καὶ κομμωτής, αὐτός γε διεξέρχεται.</p>
        </div>
      <div type="textpart" subtype="chapter" n="36" xml:id="_36">
        <p rend="indent">
<lb/>Τὴν μὲν τῶν τοὺς ἀθλητὰς γυμναζόντων
          <lb/>γυμναστικήν, ὑποδυομένην μὲν ὀνόματι σεμνῷ,
          <lb/>κακοτεχνίαν δ’ οὖσαν, οὔπω μὲν εἰς τοσοῦτον ἀποκεχωρηκυῖαν
<pb n="3.82" facs="BIUSante_352381x03_0095"/>
<lb/>τοῦ κατὰ φύσιν, εἰς ὅσον αὐτὴν νῦν προήχασιν,
          <lb/>ἤδη δ’ ἀρχομένην οὐ πρὸς τὸ βέλτιον ἀποβλέπειν,
          <lb/>[ἀλλ’ ἁπλῶς] ὡς ἰσχὺν τῶν ἀντιπάλων καταβλητικὴν
          <lb/>ἐν τῷ τρίτῳ τῆς Πολιτείας ἐμέμψατο λέγων
          <lb/>ὡδί· <q rend="single">ναὶ μὰ τὸν Δία, ᾗ δ’ ὅς, σχεδόν γέ τι πάντων
            <lb/>μάλιστα ἥ γε περαιτέρω γυμναστικῆς ἡ περιττὴ αὕτη
            <lb/>ἐπιμέλεια τοῦ σώματος· καὶ γὰρ πρὸς οἰκονομίας καὶ
            <lb/>πρὸς στρατείας καὶ πρὸς ἑδραίους ἐν πόλει ἀρχὰς
            <lb/>δύσκολος. τὸ δὲ δὴ μέγιστον, ὅτι καὶ πρὸς μαθήσεις
            <lb/>ἁστινασοῦν καὶ ἐννοήσεις τε καὶ μελέτας πρὸς ἑαυτὸν
            <lb/>χαλεπή, κεφαλῆς τινας ἀεὶ διατάσεις καὶ ἰλίγγους ||
            <lb/><milestone unit="kuhn.pb" n="5.875" resp="Kühn"/> ὑποπτεύουσα καὶ αἰτιωμένη ἐκ φιλοσοφίας ἐγγίγνεσθαι,
            <lb/>ὥστε, ὅπῃ ταύτῃ ἀρετὴ ἀσκεῖται καὶ δοκιμάζεται, πάντη
            <lb/>ἐμπόδιος· κάμνειν γὰρ οἴεσθαι ποιεῖ ἀεὶ καὶ ὠδίνοντα
            <lb/>μήποτε λήγειν περὶ τοῦ σώματος</q>. ἔτι δὲ σαφέστερον
          <lb/>ἐν τοῖς ἑξῆς, ὡς οὐκ ἰσχὺν καταβλητικὴν οἴεται τέλος
          <lb/>εἶναι τῆς γυμναστικῆς, ἀλλὰ τὴν πρὸς τὰς κατὰ φύσιν
          <lb/>ἐνεργείας χρείαν, ἐνεδείξατο λέγων ὡδί. <q rend="single">αὐτὰ μὴν
            <lb/>τὰ γυμνάσια καὶ τοὺς πόνους πρὸς τὸ θυμοειδὲς τῆς
            <lb/>φύσεως βλέπων κἀκεῖν’ ἐπεγείρων πονήσει μᾶλλον ἢ
            <lb/>πρὸς ἰσχύν, οὐχ ὥσπερ οἱ ἄλλοι ἀθληταὶ ῥώμης ἕνεκα
<pb n="3.83" facs="BIUSante_352381x03_0096"/>
<lb/>σιτία καὶ πόνους μεταχειρίζονται</q>. δῆλος οὖν ἐξ ἀπάντων
          <lb/>ὁ Πλάτων ἐστὶ τὴν Ἱπποκράτους ἀκριβῶς φυλάττων
          <lb/>γνώμην ὑπὲρ τῆς γυμναστικῆς τέχνης ταύτης, ἧς
          <lb/>τὸ τέλος ἐστὶν ἡ τῶν ἀθλητῶν εὐεξία· μέμφεται γὰρ
          <lb/>αὐτὴν ὡς ἄχρηστον εἰς τὰς πολιτικὰς πράξεις ἁπάσας,
          <lb/>ὅπερ ἑνὶ λόγῳ περιλαβὼν ἐκεῖνος ὡδί πως ἀπεφήνατο·
          <lb/><q rend="single">διάθεσις ἀθλητικὴ οὐ φύσει, ἕξις ὑγιεινὴ κρείσσων</q>.
          <lb/>ὅτι δὲ καὶ σφαλερὰ πρὸς ὑγίειαν ἡ μάλιστα || <milestone unit="kuhn.pb" n="5.876" resp="Kühn"/> κατωρθωμένη
          <lb/>διάθεσις αὐτῶν ἐστιν, ἐφ’ ἣν σπεύδουσι, καὶ
          <lb/>ὡς καὶ τοῦτ’ ἐνίγνωσκον Ἱπποκράτης τε καὶ Πλάτων,
          <lb/>εἴρηται μὲν καὶ δι’ ἄλλων.</p>
        </div>
      <div type="textpart" subtype="chapter" n="37" xml:id="_37">
        <p rend="indent">
<lb/>Οὐ μὴν ἀλλ’ ἐπειδήπερ ἅπαξ κατέστην
          <lb/>εἰπεῖν τι περὶ τῆς μοχθηρᾶς εὐεξίας τε καὶ
          <lb/>γυμναστικῆς, ὑπομνησθήσομαι καὶ τούτων ὡς ἔνι μάλιστα
          <lb/>διὰ βραχυτάτων. τῆς ὑγιείας ἐν συμμετρίᾳ τινὶ
          <lb/>τεταγμένης ἀμετρίας ἐστὶ δημιουργὸς ἡ τοιαύτη γυμναστικὴ
          <lb/>πολλὴν καὶ πυκνὴν αὔξουσα σάρκα καὶ πλῆθος αἵματος
          <lb/>ὡς ἔνι μάλιστα γλισχροτάτου παρασκευάζουσα.
          <lb/>βούλεται γὰρ οὐ τὴν ἰσχὺν αὐξῆσαι μόνον ἀλλὰ καὶ
          <lb/>τὸν ὄγκον τε καὶ τὸ βάρος τοῦ σώματος, ὥστε καὶ
          <lb/>ταύτῃ χειροῦσθαι τὸν ἀνταγωνιστήν. οὔκουν ἔτι χαλεπὸν
          <lb/>οὐδὲν ἐξευρεῖν, ὡς διὰ τοῦτ’ ἄχρηστός τε πρὸς
          <lb/>τὰς κατὰ φύσιν ἐνεργείας ἐστὶ καὶ ἄλλως σφαλερά.
          <lb/>ὅπερ γὰρ ἐν ἀπάσαις ταῖς ὄντως τέχναις ἀγώνισμά
          <lb/>ἐστι μέγιστον εἰς ἄκρον ἀφικέσθαι τοῦ σκοποῦ, τοῦτ’
          <lb/>ἐν ταύτῃ μοχθηρότατόν ἐστιν, ὡς οὐ φυσικήν τινα
          <lb/>διάθεσιν, ἀλλ’, || <milestone unit="kuhn.pb" n="5.877" resp="Kühn"/> ὡς Ἱπποκράτης ἔλεγεν, οὐ φύσει
<pb n="3.84" facs="BIUSante_352381x03_0097"/>
<lb/>κατασκευαζούσῃ. τὰ μὲν γὰρ τῆς φύσεως ἀγαθὰ προϊόντα
          <lb/>τε καὶ ἐπιδιδόντα καὶ αὐξανόμενα γίγνεται βελτίω,
          <lb/>τὰ δ’ οὐ φύσει πάντα τοσούτῳ χαλεπώτερα ὅσῳ καὶ
          <lb/>μείζω. ὅθεν ἄφωνοί τινες αὐτῶν ἐξαίφνης, ἕτεροι δ’
          <lb/>ἀναίσθητοι καὶ ἀκίνητοι καὶ τελέως ἀπόπληκτοι γίγνονται
          <lb/>τοῦ παρὰ φύσιν ὄγκου τοῦδε καὶ τοῦ πλήθους
          <lb/>ἀποσβέσαντός τε τὴν ἔμφυτον θερμασίαν ἐμφράξαντός
          <lb/>τε τὰς διεξόδους τοῦ πνεύματος. ὅσοι δ’ ἂν αὐτῶν
          <lb/>τὰ πρᾳότατα πάθωσιν, ἀγγεῖον ῥήξαντες ἐμοῦσιν ἢ
          <lb/>πτύουσιν αἷμα. τοὺς μὲν δὴ τῆς τοιαύτης εὐεξίας δημιουργούς,
          <lb/>ὧν ἐστι τὰ θαυμαστὰ ταυτὶ συγγράμματα
          <lb/>νῦν ὑπὸ τῶν τὰ ὦτα κατεαγότων περιφερόμενα, τελέως
          <lb/>ἤδη τοῦδε τοῦ γράμματος ἀποδιοπομπησόμεθα. γιγνώσκεις
          <lb/>γὰρ δήπου καὶ σύ, Θρασύβουλε φίλτατε,
          <lb/>μηδ’ ἀποκρίσεως αὐτοὺς ἀξιουμένους ὑπ’ ἐμοῦ. τί γὰρ
          <lb/>ἂν καὶ πλέον εἴη τοῖς χθὲς μὲν καὶ πρώην πεπαυμένοις
          <lb/>τοῦ παρὰ φύσιν ἐμπίπλασθαί τε καὶ κοιμᾶσθαι, τόλμης
          <lb/>δ’ εἰς τοσοῦτον ἥκουσιν, ὥσθ’ ὑπὲρ ὧν οὐδ’ οἱ
          <lb/>ἱκανῶς ἠσκηκότες ⟨τὴν⟩ ἀκολούθων || <milestone unit="kuhn.pb" n="5.878" resp="Kühn"/> τε καὶ μαχομένων
          <lb/>διάγνωσιν ἔχουσιν εὐπετῶς ἀποφήνασθαι, περὶ
          <lb/>τούτων ἀναισχύντως διατείνεσθαι; τί μάθοιεν ἂν οὗτοι
          <lb/>βαθὺ καὶ σοφὸν καὶ ἀκριβὲς ἀκούσαντες θεώρημα;
          <lb/>θαυμαστὸν μέντ’ ἂν ἦν, εἰ τοῖς μὲν ἐκ παίδων ἀσκουμένοις
          <lb/>ἐν τοῖς ἀρίστοις μαθήμασιν οὐχ ἅπασιν ὑπάρχει
<pb n="3.85" facs="BIUSante_352381x03_0098"/>
<lb/>κριταῖς ἀγαθοῖς εἶναι τῆς τοιαύτης θεωρίας, ὅσοι
          <lb/>δ’ ἀσκοῦνται μέν, ὥστ’ ἐν ἄθλοις νικᾶν, ἀφυεῖς δ’ ὄντες
          <lb/>κἀκεῖ στεφάνων μὲν ἠτύχησαν, ἐξαίφνης δ’ ἀνεφάνησαν
          <lb/>γυμνασταί, τούτοις ἄρα μόνοις ὑπάρξει νοῦς περιττός.
          <lb/>καὶ μὴν ἐγρήγορσις μᾶλλον καὶ φροντὶς οὐκ ἀμαθὴς
          <lb/>ἢ ὕπνος ὀξὺν τὸν νοῦν ἀπεργάζονται καὶ τοῦτο πρὸς
          <lb/>ἀπάντων σχεδὸν ἀνθρώπων ᾄδεται, διότι πάντων ἐστὶν
          <lb/>ἀληθέστατον, ὡς γαστὴρ ἡ παχεῖα τὸν νοῦν οὐ τίκτει
          <lb/>τὸν λεπτόν. ἴσως οὖν ἡ κόνις ἔτι μόνη σοφίαν αὐτοῖς
          <lb/>ἐδωρήσατο. τὸν μὲν γὰρ πηλόν, ἐν ᾧ πολλάκις ἐκυλινδοῦντο,
          <lb/>τίς ὑπολαμβάνει σοφίας εἶναι δημιουργὸν
          <lb/>ὁρῶν γε καὶ τοὺς σῦς ἐν αὐτῷ διατρίβοντας; ἀλλ’
          <lb/>οὐδ’ ἐν τοῖς ἀποπάτοις εἰκός, ἐν || <milestone unit="kuhn.pb" n="5.879" resp="Kühn"/> οἷς διημέρευον, ἀγχίνοιαν
          <lb/>φύεσθαι. καὶ μὴν παρὰ ταῦτ’ οὐδὲν ἄλλο
          <lb/>πρότερον ἔπραττον· ὅλον γὰρ ἑωρῶμεν αὐτῶν τὸν βίον
          <lb/>ἐν ταύτῃ τῇ περιόδῳ συστρεφόμενον ἢ ἐσθιόντων ἢ
          <lb/>πινόντων ἢ κοιμωμένων ἢ ἀποπατούντων ἢ κυλινδουμένων
          <lb/>ἐν κόνει τε καὶ πηλῷ.</p>
        </div>
      <div type="textpart" subtype="chapter" n="38" xml:id="_38">
        <p rend="indent">
          <lb/>Τούτους οὖν ἀποπέμψαντες — οὐ
          <lb/>γὰρ κακοτεχνίας ἀλλὰ τέχνας ἥκομεν ἐπισκεψόμενοι —
          <lb/>τοὺς τῆς ὄντως γυμναστικῆς ἐπιστήμονας ἤδη καλῶμεν,
          <lb/>Ἱπποκράτην τε καὶ Διοκλέα καὶ Πραξαγόραν καὶ Φιλότιμον
          <lb/>Ἐρασίστρατόν τε καὶ Ἡρόφιλον ὅσοι τ’ ἄλλοι τὴν
          <lb/>ὅλην περὶ τὸ σῶμα τέχνην ἐξέμαθον. ἤκουσας δήπου
          <lb/>ἀρτίως Πλάτωνος λέγοντος, ὡς οὐδέν ἐστιν ἴδιον
          <lb/>ὄνομα. μὴ τοίνυν ζήτει ἕν ὄνομα κατὰ πάσης τῆς περὶ
          <pb n="3.86" facs="BIUSante_352381x03_0099"/>
          τὸ σῶμα τέχνης, οὐ γὰρ εὑρήσεις· ἀλλ’ εἴπερ ποτὲ
          <lb/>κατασταίης ὑπὲρ αὐτῆς εἰπεῖν, ἀρκείτω σοι Πλάτωνα
          <lb/>μιμησαμένῳ διελθεῖν, ὡς μιᾶς οὔσης τῆς τοῦ σώματος
          <lb/>θεραπείας δύο μόρια λέγω, τὴν μὲν γυμναστικήν, τὴν
          <lb/>δ’ ἰατρικήν, ὑγιαινόντων μὲν δηλονότι τὴν γυμναστικήν, ||
          <lb/><milestone unit="kuhn.pb" n="5.880" resp="Kühn"/> νοσούντων δὲ τὴν ἰατρικήν. ἀλλ’ ἐκεῖνο μᾶλλον
          <lb/>ἐπισκέψεως ἄξιον, ὅτι μὴ τὴν ὑγιεινὴν τέχνην ὁ Πλάτων
          <lb/>ἀντιδιεῖλε τῇ ἰατρικῇ, καθάπερ ἐποίησαν οἱ προειρημένοι
          <lb/>πάντες ἄνδρες, ὧν, εἰ βούλει, μνημονεύσωμεν
          <lb/>ἑνός, ἐπειδὴ καὶ πρόχειρα πᾶσίν ἐστιν αὐτοῦ τὰ συγγράμματα.
          <lb/>λέγει τοίνυν Ἐρασίστρατος ἐν τῷ προτέρῳ
          <lb/>τῶν Ὑγιεινῶν· <q rend="single">οὐδὲ γὰρ ἰατρὸν εὑρεῖν ἔστιν, ὅστις
            <lb/>δέδωκεν αὑτὸν εἰς τὴν [περὶ] τῶν ὑγιεινῶν πραγματείαν</q>.
          <lb/>εἶτ’ ἐφεξῆς· <q rend="single">αἱ μὲν γὰρ παρά τι πάθος γιγνόμεναι
            <lb/>ἀπεψίαι καὶ αἱ τούτων θεραπεῖαι εἰς ἰατρικὴν
            <lb/>καὶ οὐκ εἰς τὴν τῶν ὑγιεινῶν πραγματείαν πίπτουσιν</q>.
          <lb/>εἶτ’ αὖθις ἔτι προελθών· <q rend="single">εἰ δέ τις εἴη φαυλότης
            <lb/>περὶ τὸ σῶμα, δι’ ἣν τὰ προσφερόμενα αἰεὶ διαφθαρήσεται,
            <lb/>καὶ οὕτως εἰς τὴν αὐτὴν κακοχυμίαν τοῖς προϋπάρχουσιν
            <lb/>ἥξει, τὴν τοιαύτην διάθεσιν ἰατροῦ καὶ
            <lb/>οὐχ ὑγιεινοῦ λύειν</q>. εἶτ’ ἐφεξῆς· <q rend="single">τὸ λέγειν περὶ τούτων
              <lb/>ἢ λύειν ταύτας ἰατροῖς καὶ οὐχ ὑγιεινοῖς ἐπιβάλλει.</q>
          <lb/>φαίνεται γὰρ οὗτος οὐ μόνον ὑγιεινήν τιν’ ὀνομάζων
          <lb/>τέχνην ὁμοίως τοῖς ἄλλοις ἅπασιν, ἀλλὰ || <milestone unit="kuhn.pb" n="5.881" resp="Kühn"/> καὶ
          <lb/>τὸν τεχνίτην αὐτῆς ὑγιεινόν, ὥσπερ οἶμαι καὶ τὸν τῆς
          <lb/>ἰατρικῆς ἰατρόν, ἵνα τῆς περὶ τὸ σῶμα θεραπευτικῆς
          <pb n="3.87" facs="BIUSante_352381x03_0100"/>
<lb/>τέχνης, ἧς οὐδὲν ἦν ὄνομα τοῖς Ἕλλησιν ἴδιον, εἰς
          <lb/>δύο τὰ πρῶτα τμηθείσης, ὥσπερ αὐτὰς τὰς τέχνας
          <lb/>ἰατρικήν τε καὶ ὑγιεινήν, οὕτω καὶ τοὺς τεχνίτας αὐτῶν
          <lb/>ὀνομάζωμεν ὑγιεινόν τε καὶ ἰατρόν· ὡσαύτως δὲ
          <lb/>καὶ ἄλλοι πολλοὶ τῶν ἰατρῶν ἐχρήσαντο τοῖς ὀνόμασιν.</p>
        </div>
      <div type="textpart" subtype="chapter" n="39" xml:id="_39">
        <p rend="indent">
<lb/>Ἀλλ’, ὡς ἔοικεν, οὔπω κατὰ Πλάτωνα
          <lb/>σύνηθες ἦν τοῖς Ἕλλησιν οὔθ’ ὑγιεινὴν τὴν
          <lb/>τέχνην οὔτε τὸν ἐπιστήμονα καλεῖν ὑγιεινόν· οὐδὲ γὰρ
          <lb/>οὐδὲ τὸ τοῦ Ἱπποκράτους ὑγιεινὸν ὑγιεινόν, ἀλλὰ τὸ
          <lb/>μεν τι περὶ διαίτης ἐπιγέγραπται, τὸ δέ τι περὶ ὑδάτων
          <lb/>τε καὶ ἀέρων καὶ τόπων. τάχα δ’, ὡς ἔφην, οὐδὲ
          <lb/>χρείαν εἶναι διαίτης ὁ Πλάτων ἐνόμιζε τοῖς ὑγιαίνουσιν,
          <lb/>ἀλλ’ ἀρκεῖν μόνην γυμναστικήν. οὐδὲ γὰρ τὸ ἀναληπτικὸν
          <lb/>μόριον ἢ τὸ προφυλακτικὸν ἴσως ἡγεῖται
          <lb/>προσήκειν τῇ γυμναστικῇ· μέσα γάρ, ὡς ἔφην, αὐτὰ
          <lb/>τεταγμένα δυνατόν ἐστιν, ὁποτέρῳ τις βούλεται, προσνέμειν.
          <lb/>ἀλλ’ εἰ καὶ ταῦτά τις τοῖς ἰατροῖς ἐπιτρέψειεν, ||
          <lb/><milestone unit="kuhn.pb" n="5.882" resp="Kühn"/> ὀλίγον ἐστὶ τὸ ὑγιεινὸν ἀέρων τε πέρι καὶ ὑδάτων καὶ
          <lb/>χωρίων καὶ γυμνασίων καὶ σιτίων ἐπισκοπούμενον·
          <lb/>καίτοι γ’ οὐδὲ περὶ σιτίων ἁπάντων, ἀλλ’ ὅσα τοῖς
          <lb/>ὑγιαίνουσιν ἁρμόττει μόνον. τάχα δ’, ἐπειδὴ καὶ τὰ
          <lb/>τῶν ἀέρων τε καὶ χωρίων καὶ ὑδάτων ἔφθανεν ἤδη
          <lb/>γιγνώσκεσθαι τοῖς ἰατροῖς, ὡς ἂν καὶ πρώτου τοῦ
          <lb/>θεραπευτικοῦ μορίου συστάντος, οὐδὲν ἔτι προσεπιμαθεῖν
          <lb/>αὐτῶν ἐνέλιπεν εἰς τὸ μὴ μόνον ἰατροῖς ἀλλὰ
          <lb/>καὶ ὑγιεινοῖς γενέσθαι πλὴν τῆς περὶ τὰ γυμνάσια
          <pb n="3.88" facs="BIUSante_352381x03_0101"/>
<lb/>τέχνης. οὔκουν οὐδ’ ἀπεικὸς οὐδ’ ἀπὸ μοριου τοῦ
          <lb/>προσαγορευθέντος ὀνομασθῆναι τὸ σύμπαν. ἀλλὰ τοῦτο
          <lb/>μὲν ὑπὲρ ὀνόματός ἐστιν, οὐ περὶ πράγματος σκοπεῖσθαι.</p>
        </div>
      <div type="textpart" subtype="chapter" n="40" xml:id="_40">
        <p rend="indent">
<lb/>Καὶ εἴ τις, ὅπερ καὶ πρόσθεν εἶπον,
          <lb/>αὐτὸ δὴ τοῦτο γιγνώσκων, ὅτι μὴ [καὶ] περὶ πράγματος
          <lb/>ὁ λόγος ἀλλ’ ὀνόματός ἐστιν, ἐμὲ κελεύσειεν ἀποφαίνεσθαί
          <lb/>τι καὶ περὶ τοῦδε, βέλτιον ὀνομάζειν ἐρῶ
          <lb/>τοὺς δύο τὰ πρῶτα μόρια φάσκοντας τῆς ὅλης τέχνης
          <lb/>ὑγιεινόν τε καὶ θεραπευτικόν, εἴ γ’ ἐν ταῖς μεθόδοις
          <lb/>ταῖς διαιρετικαῖς ἐμάθομεν || <milestone unit="kuhn.pb" n="5.883" resp="Kühn"/> ἀντιδιαιρεῖν ἀλλήλοις
          <lb/>ὁμογενῆ πράγματα. τῷ γάρ, εἰ τύχοι, τῶν ζῴων εἰπόντι
          <lb/>τὰ μὲν ἐναέρια, τὰ δ’ ἔνυδρα προσθεῖναι τούτοις
          <lb/>τὰ λογικὰ προφανῶς ἄτοπον. ἡ μὲν γὰρ προτέρα
          <lb/>διαίρεσις ἔμπυρά τε καὶ ἔγγεια προσκεῖσθαι ποθεῖ·
          <lb/>ταῦτα γὰρ ἀνάλογόν ἐστι τοῖς ἐναερίοις τε καὶ ἐνύδροις·
          <lb/>ἡ δ’ αὖ δευτέρα τοῖς λογικοῖς ἀντιδιαιρεῖσθαι
          <lb/>βούλεται τὰ ἄλογα, κατὰ ταὐτὰ δὲ καὶ τῷ μὲν θνητῷ
          <lb/>τὸ ἀθάνατον, ἀγρίῳ δὲ τὸ ἥμερον καὶ πεζῷ τὸ πτηνὸν
          <lb/>καὶ τὸ νηκτόν· ἐσχάτη γὰρ ἀτοπία τῶν ζῴων, εἰ τύχοι,
          <lb/>τὰ μὲν ἀθάνατα λέγειν εἶναι, τὰ δὲ πεζά, τὰ δὲ δίποδα.
          <lb/>κατὰ δὲ τὸν αὐτὸν τρόπον ἐπὶ τῆς περὶ τὸ
          <lb/>σῶμα τέχνης εἴ τις ἐθέλοι τέμνων ἐξευρίσκειν τὰ μόρια,
          <lb/>τὸ μὲν τοὺς νοσοῦντας ἰώμενον ἰατρικῆς τέχνης
          <lb/>λεχθήσεται, τὸ δὲ τῶν ὑγιαινόντων προνοούμενον
          <lb/>ὑγιεινῆς. καὶ τούτου γ’ ἔτι κάλλιον, ὡς ἡμεῖς ἔμπροσθεν
          <lb/>ἐλέγομεν, τῆς περὶ τὸ σῶμα τέχνης ἐπανορθωτικῆς
          <pb n="3.89" facs="BIUSante_352381x03_0102"/>
<lb/>τινος οὔσης τὸ μὲν κατὰ μεγάλα τὴν ἐπανόρθωσιν
          <lb/>ποιούμενον ἰατικόν τε καὶ ἰατρικὸν ὀνομασθήσεται,
          <lb/>τὸ δὲ κατὰ σμικρὰ καὶ διὰ τοῦτο λανθάνον, εἰ ||
          <lb/><milestone unit="kuhn.pb" n="5.884" resp="Kühn"/> τὴν ἀρχὴν ἐπανορθοῦται, φυλακτικόν. ἔτι δὲ κάλλιον
          <lb/>ὀνομάσεις ἀπὸ τῶν ὑλῶν αὐτά, νοσερὸν μὲν τὸ ἕτερον,
          <lb/>ὑγιεινὸν δὲ θάτερον. εἰ δ’ αὖ πάλιν ἐθέλοις τέμνειν
          <lb/>τὸ ὑγιεινὸν ἢ φυλακτικόν — εἴρηται γάρ, ὡς ἑκατέρως
          <lb/>ἐγχωρεῖ προσαγορεύειν — ἀπὸ μὲν τῆς ὑποκειμένης
          <lb/>ὕλης εἰς τρία τεμεῖς, ὡς ἔμπροσθεν εἴρηται, τό τ’
          <lb/>ἀναληπτικὸν ὀνομαζόμενον καὶ τὸ κατ’ εἶδος ὑγιεινὸν
          <lb/>καὶ πρὸς τούτοις τὸ εὐεκτικόν. ὑποβέβληται γὰρ ἡ
          <lb/>ἴδιος ἑκάστῳ τῶν εἰρημένων ὕλη, τῷ μὲν τὸ κατὰ σχέσιν
          <lb/>ὑγιαῖνον σῶμα, τῷ δὲ τὸ καθ’ ἕξιν, τῷ τρίτῳ δὲ τὸ
          <lb/>καλούμενον εὐεκτικόν· συμβέβηκε γὰρ ὁμωνύμως λέγεσθαι
          <lb/>τοῖς μορίοις τῆς τέχνης αὐτὰ τὰ σώματα. κατὰ
          <lb/>δὲ τὰς ὕλας τῶν βοηθημάτων εἴπερ ἡ τομή σοι γίγνοιτο,
          <lb/>τετραχῇ διαιρήσεις τὴν φυλακτικήν τε καὶ ὑγιεινὴν
          <lb/>ταύτην τέχνην. ἔσται γὰρ αὐτῆς ἡ μὲν ἐν προσφερομένοις,
          <lb/>ἡ δ’ ἐν ποιουμένοις, ἡ δ’ ἐν κενουμένοις, ἡ
          <lb/>δ’ ἐν τοῖς ἔξωθεν προσπίπτουσιν ἀναστρεφομένη· διὰ
          <lb/>τούτων γὰρ ἡ ὑγίεια φυλάττεται. τὸ μὲν οὖν ἐν τοῖς
          <lb/>προσφερομένοις τῆς ὑγιεινῆς τέχνης μέρος ἐδεσμάτων
          <lb/>τ’ ἐστὶ καὶ πομάτων || <milestone unit="kuhn.pb" n="5.885" resp="Kühn"/> ἐπιστήμη τῶν εἰς ὑγιείας φυλακὴν
          <lb/>ἀνηκόντων, τὸ δ’ ἐν τοῖς κενουμένοις ἱδρώτων τε
          <lb/>καὶ διαχωρημάτων οὔρων τε καὶ ὅλως ἁπάντων τῶν
          <lb/>ἐκ τοῦ σώματος ἡμῶν ἐκκενοῦσθαι δεομένων, τὸ δὲ
          <lb/>τῶν ἔξωθεν προσπιπτόντων, ἀέρος ὕδατος, ἅλμης θαλάττης,
          <pb n="3.90" facs="BIUSante_352381x03_0103"/>
          <lb/>ἐλαίου τῶν τ’ ἄλλων ἁπάντων τῶν τοιούτων.
          <lb/>ἔτι δὲ τὸ τέταρτόν τε καὶ λοιπὸν ὅπερ ἐν τοῖς ποιουμένοις
          <lb/>ἐτέτακτο μέρος τῆς τέχνης ἐν γυμνασίοις ἐστὶ
          <lb/>καὶ τοῖς καλουμένοις ἐπιτηδεύμασι. καὶ γὰρ ἐγρήγορσις
          <lb/>καὶ ἀγρυπνία καὶ ὕπνος καὶ ἀφροδίσιά τε καὶ
          <lb/>θυμὸς καὶ φροντὶς καὶ λουτρὸν ἐκ τούτου τοῦ γένους
          <lb/>ἐστὶ καὶ χρὴ διαγιγνώσκειν τὸν ὑγιεινὸν ἑκάστου τῶν
          <lb/>εἰρημένων ποσότητά τε καὶ ποιότητα καὶ καιρόν.</p>
        </div>
      <div type="textpart" subtype="chapter" n="41" xml:id="_41">
        <p rend="indent">
<lb/>Πολλοστὸν οὖν μέρος γίγνεται τῆς
          <lb/>ὑγιεινῆς τέχνης ἡ περὶ τῶν γυμνασίων ἐπιστήμη· δικαιότερον
          <lb/>γὰρ οἶμαι καλεῖν ἐστι γυμναστικὴν τέχνην,
          <lb/>ἥτις ἂν ἐπιστήμη τῆς ἐν ἅπασι τοῖς γυμνασίοις ᾖ δυνάμεως,
          <lb/>ὡς τό γε περὶ τῶν κατὰ παλαίστραν ἐπίστασθαι
          <lb/>μόνον ἐσχάτως τε μικρόν ἐστι καὶ πᾶσιν ἥκιστα
          <lb/>χρήσιμον. ἐρέσσειν γοῦν ἄμεινόν || <milestone unit="kuhn.pb" n="5.886" resp="Kühn"/> ἐστι καὶ σκάπτειν
          <lb/>καὶ θερίζειν καὶ ἀκοντίζειν καὶ τρέχειν καὶ πηδᾶν
          <lb/>καὶ ἱππάζεσθαι καὶ κυνηγετεῖν ὁπλομαχεῖν τε καὶ
          <lb/>σχίζειν ξύλα καὶ βαστάζειν καὶ γεωργεῖν ἅπαντά τε
          <lb/>τἆλλα κατὰ φύσιν ἐργάζεσθαι κρεῖττον ἢ κατὰ παλαίστραν
          <lb/>γυμνάζεσθαι. καί σοι πάρεστιν ἤδη σκοπεῖν, οὐ
          <lb/>μόνον ὅτι πολλοστόν ἐστι μόριον ⟨τῆς⟩ ὑγιεινῆς τέχνης
          <lb/>ἡ γυμναστική, ἐλάχιστον δ’ αὖ πάλιν ἐστὶ τῆς
          <lb/>γυμναστικῆς τὸ περὶ τῶν κατὰ παλαίστραν μόριον ὅτι
          <lb/>τε τούτῳ παράκειται τὸ τῶν ἀθλητῶν ἐπιτήδευμα,
          <pb n="3.91" facs="BIUSante_352381x03_0104"/>
          <lb/>[καὶ] διαθέσεως τινος ἀπεργαστικὸν οὐ φύσει καὶ κακοτεχνίαν
          <lb/>ἐπιστατοῦσαν ἔχον, ὑποδυόμενον μὲν τέλει
          <lb/>χρηστῷ τῆς εὐεξίας, ἄλλο δέ τι μᾶλλον ἢ εὐεξίαν ἐργαζόμενον.
          <lb/>ἀλλὰ τῆς μὲν τοιαύτης κακοτεχνίας οἱ δυστυχῶς
          <lb/>ἀθλήσαντες ἐξαίφνης ἐπιστήμονες ἀναφαίνονται,
          <lb/>τῆς δ’ ὄντως γυμναστικῆς Ἱπποκράτης καὶ ὁ προειρημένος
          <lb/>ἅμ’ αὐτῷ χορὸς ἐπιστήμων ἐστίν. ὥσπερ δ’ ἐν
          <lb/>τοῖς κατ’ ἰατρικὴν οὐχ ἅπασιν ὀρθῶς [ἅμα] εἴρηται
          <lb/>πάντα, κατὰ τὸν αὐτὸν τρόπον οὐδὲ περὶ γυμνασίων.
          <lb/>ἀλλὰ νῦν οὐ πρόκειται διελέγχειν τοὺς κακῶς ὑπὲρ
          <lb/>αὐτῶν || <milestone unit="kuhn.pb" n="5.887" resp="Kühn"/> ἐγνωκότας, ἀλλ’ ἐξηγεῖσθαι τοὔνομα τῆς γυμναστικῆς,
          <lb/>ὡς ἔστιν ἐπιστήμη τις ἥδε τῶν ἐν γυμνασίοις
          <lb/>δυνάμεων, ὥσπερ ἡ φαρμακευτικὴ τῶν ἐν φαρμάκοις·
          <lb/>ἄμφω γὰρ ταῦτα τὰ μόρια τὴν κλῆσιν ἀπὸ τῶν ὑλῶν
          <lb/>ἔσχηκεν ὁμοίως τοῖς ἄλλοις, οἷς ὀλίγον ἔμπροσθεν
          <lb/>εἶπον.</p>
        </div>
      <div type="textpart" subtype="chapter" n="42" xml:id="_42">
        <p rend="indent">
<lb/>Ὧι καὶ δῆλον, ὡς ὅσοι τὴν γυμναστικὴν
          <lb/>ἀντιδιαιροῦσι τῇ ἰατρικῇ, κακῶς γιγνώσκουσιν·
          <lb/>ἡ μὲν γὰρ ἀπὸ τῆς ὕλης, ἡ δ’ ἀπὸ τῆς καθόλου τε
          <lb/>καὶ γενικῆς ἐνεργείας ὠνόμασται. πρῶται μὲν γάρ
          <lb/>εἰσιν αἱ κατὰ μέρος ἐνέργειαι, καθῆραι δι’ ἑλλεβόρου
          <lb/>καὶ σκαμμωνίας, εἰ τύχοι, καὶ τεμεῖν φλέβα καὶ ὀστοῦν
          <lb/>ἐκκόψαι καὶ ἀσιτῆσαι προστάξαι καὶ δοῦναι τροφήν·
          <lb/>ἐπ’ αὐταῖς δ’ ἕτεραι γενικώτεραί τε καὶ ἤδη καθόλου,
          <lb/>φαρμακεῦσαι καὶ χειρουργῆσαι καὶ διαιτῆσαι καὶ τούτων
          <lb/>ἁπασῶν κοινή, τὸ ἰάσασθαι, καθάπερ οἶμαι πάλιν
          <pb n="3.92" facs="BIUSante_352381x03_0105"/>
          <lb/>ἐπὶ ταῖς περὶ τὰ ὑγιαίνοντα γιγνομέναις ἐνεργείαις
          <lb/>ἀπάσαις κοινὴ ἡ φυλακή. καὶ ὅστις ἀντιδιαιρεῖται τῷ
          <lb/>ἰατρικῷ τὸ φυλακτικόν, ὁμογενῶν ποιεῖται τὴν || <milestone unit="kuhn.pb" n="5.888" resp="Kühn"/> ἀντίθεσιν.
          <lb/>ἄμφω γὰρ ἀπὸ τῆς ἐνεργείας ὠνόμασται, καθάπερ
          <lb/>αὖ πάλιν ἀπὸ τῆς ὑποκειμένης ὕλης τό τε νοσερὸν
          <lb/>καὶ ὑγιεινόν, ἀπὸ δὲ τῆς τῶν βοηθημάτων ὕλης τό τε
          <lb/>φαρμακευτικὸν [ὠνόμασται] καὶ τὸ γυμναστικόν· τὸ
          <lb/>μὲν γὰρ τοῦ νοσεροῦ τε καὶ ἰατρικοῦ μέρος ὑπάρχει,
          <lb/>τὸ δὲ τοῦ ὑγιεινοῦ τε καὶ φυλακτικοῦ.</p>
        </div>
      <div type="textpart" subtype="chapter" n="43" xml:id="_43">
        <p rend="indent">
<lb/>Προσέχειν δ’ ἐνταῦθα τὸν νοῦν χρή,
          <lb/>μή πῃ λάθωμεν τὸν αὐτὸν ἀποδείξαντες τῷ γυμναστικῷ
          <lb/>τὸν ἐπιστάτην τῶν παλαισμάτων καὶ μόριόν τι
          <lb/>ποιήσαντες ὅλης τῆς γυμναστικῆς τὴν ὡς ἂν εἶποι τις
          <lb/>παλαιστρικήν· ὁ γὰρ ἐπιστάμενος τά τε παλαίσματα
          <lb/>σύμπαντα καὶ τῶν τρίψεων ἁπάσας καλῶς ἐργάζεσθαι
          <lb/>τὰς κατὰ μέρος ἐνεργείας ἀνάλογόν ἐστι σιτοποιῷ καὶ
          <lb/>μαγείρῳ καὶ οἰκοδόμῳ, δημιουργεῖν μὲν ἐπισταμένοις
          <lb/>ἄρτους τε καὶ ὄψα καὶ οἰκίας, οὐ μὴν ἐπαΐουσί γ’ οὐδὲν
          <lb/>οὐδὲ γιγνώσκουσιν, ὅ τί τε χρηστὸν ἐν αὐτοῖς καὶ
          <lb/>μὴ χρηστὸν ἥντινά τε δύναμιν ἔχον ἕκαστον αὐτῶν
          <lb/>ἐστι πρὸς ὑγίειαν. ἡ μὲν οὖν προνοουμένη τοῦ σώματος
          <lb/>ἡμῶν τέχνη μία, καθάπερ εἴρηται πολλάκις, || <milestone unit="kuhn.pb" n="5.889" resp="Kühn"/> αἱ
          <lb/>δ’ ἄλλαι τὰς ὕλας ταύτῃ παρασκευάζουσιν. οὔτε γὰρ
          <lb/>οἷς ἄμεινόν ἐστιν ὑποδεδέσθαι [μὲν] καὶ ἀνυποδέτοις
          <lb/>εἶναι σκυτοτόμος οἶδεν οὔθ’ οἷς ὑποδεδέσθαι μέν,
          <lb/>ἀλλὰ τοῖον ἢ τοῖον ὑπόδημα. τοῦτο μὲν γὰρ Ἱπποκράτης
<pb n="3.93" facs="BIUSante_352381x03_0106"/>
<lb/>γιγνώσκει καὶ κελεύει γε τῶδέ τινι φορεῖν ἀρβύλας
          <lb/>τὰς πηλοπατίδας, οὐ μὴν αὐτός γε δημιουργήσει τὰς
          <lb/>ἀρβύλας, οὐ μᾶλλον ἢ ὁ στρατηγὸς τὸ κράνος καὶ τὸν
          <lb/>θώρακα καὶ τὸ δόρυ καὶ τὴν ἀσπίδα καὶ τὴν μάχαιραν
          <lb/>καὶ τὰς κνημῖδας. οὐδὲ γὰρ ὁ οἰκοδόμος οἶδεν ὑψηλῆς
          <lb/>πέρι καὶ ταπεινῆς οἰκήσεως οὐδὲ τῆς πρὸς ἀνατολὴν
          <lb/>ἢ δύσιν ἐστραμμένης οὐδέ γε τῆς πρὸς βορρᾶν τε καὶ
          <lb/>ψυχρᾶς ἢ νοτίου καὶ θερμῆς οὐδὲ σκοτεινῆς ἢ φωτεινῆς
          <lb/>οὐδὲ καταγαίου τε καὶ ὑπερῴου καὶ νοτερᾶς καὶ
          <lb/>ξηρᾶς, ἀλλ’ ὅλως ἀγνοεῖ, τίνα μὲν ὠφέλειαν ἕκαστον
          <lb/>τούτων ἔχει, τίνα δὲ βλάβην, ὥσπερ γε καὶ ὁ σιτοποιὸς
          <lb/>οὐκ οἶδεν, ὅτῳ χρὴ καθαρὸν ἄρτον διδόναι καὶ
          <lb/>ὅτῳ συγκομιστὸν οὐδ’ ὅτῳ πολὺν ἢ ὀλίγον οὐδ’ ἐν
          <lb/>ὅτῳ καιρῷ, κατασκευάζει μέντοι καλῶς αὐτούς. || <milestone unit="kuhn.pb" n="5.890" resp="Kühn"/> ὡσαύτως
          <lb/>δὲ καὶ ὁ μάγειρος ἢ φακῆν ἢ πτισάνην ἢ χόνδρον
          <lb/>ἢ τεῦτλον ἤ τι τῶν ἄλλων ἐπίσταται σκευάζειν
          <lb/>οὐκ εἰδὼς οὐδενὸς αὐτῶν τὴν δύναμιν. αἱ μὲν δὴ
          <lb/>τοιαῦται τέχναι τὰς ἁπάσας ὕλας παρασκευάζουσι τῇ
          <lb/>θεραπευτικῇ τοῦ σώματος, ὥσπερ αὐταῖς ταύταις ἕτεραι,
          <lb/>τῷ μὲν σιτοποιῷ τοὺς πυροὺς ὁ γεωργὸς καὶ κρίβανον
          <lb/>ὁ ἰπνοπλάστης καὶ ὁ ὑλοτόμος τὰ ξύλα καὶ ὁ τέκτων
          <lb/>τὸν ἄβακα, τῷ τέκτονι δ’ αὐτῷ πάλιν ἄλλος μὲν ἀξίνην,
          <lb/>ἄλλος δὲ στάθμην, ἄλλος δ’ αὗ τὰ ξύλα, καὶ
          <lb/>σκυτοτόμῳ δὲ κατὰ ταὐτὰ τὴν μὲν σμίλην ἡ χαλκευτική,
          <lb/>τὰ σκύτη δ’ ἡ βυρσοδεψική, τὸν καλόποδα δ’ ἡ
          <lb/>τεκτονική· καὶ οἰκοδόμῳ δὲ λατύποι τε καὶ λιθοτόμοι
          <lb/>καὶ πλινθουργοὶ καὶ τέκτονες, οἱ μὲν λίθους, οἱ δὲ
          <pb n="3.94" facs="BIUSante_352381x03_0107"/>
          <lb/>πλίνθους, οἱ δ’ ἐπιτήδεια ξύλα προπαρασκευάζουσιν.
          <lb/>αἱ μὲν οὖν τοιαῦται τέχναι σύμπασαι προσδέονταί τ’
          <lb/>ἀλλήλων καὶ παρασκευάζουσι ταῖς τελεωτέραις τάς θ’
          <lb/>ὕλας αὐτάς, ἐξ ὧν ἐργάζονται τὸ τέλος, ὄργανά τε
          <lb/>χρηστά, δι’ ὧν ἐκείνας κοσμοῦσιν.</p>
        </div>
      <div type="textpart" subtype="chapter" n="44" xml:id="_44">
        <p rend="indent">
<lb/>Ἁπάσαις δ’ αὐταῖς ἐφέστηκεν οἷον
          <lb/>ἀρχιτεκτονική τις ἡ θεραπευτικὴ τοῦ σώματος καὶ
          <lb/>κελεύει τῇ || <milestone unit="kuhn.pb" n="5.891" resp="Kühn"/> μὲν οἰκοδομικῇ τοιάνδε τινὰ τὴν οἰκίαν
          <lb/>ποιῆσαι, τῇ δὲ σκυτοτομικῇ τὸ ὑπόδημα καὶ τῇ μὲν
          <lb/>σιτοποιητικῇ τὸν ἄρτον, τῇ δ’ αὗ μαγειρικῇ τοὖψον
          <lb/>ἑκάστῃ τε τῶν ἄλλων, ὡς ἑκάστη πέφυκεν. ἀλλὰ ταύτης
          <lb/>τῆς περὶ τὸ σῶμα θεραπευτικῆς ἡ ὑγιεινὴ μόριον
          <lb/>ἦν καὶ ταύτης τετραχῇ τεμνομένης ἑνὸς τῶν μορίων
          <lb/>ἡ γυμναστικὴ μόριον. αὕτη τοίνυν οἷον ἀρχιτεκτονική
          <lb/>τίς ἐστι τοσῶνδε τεχνῶν, ἱππευτικῆς μέν, ὅταν ἱππάζεσθαι
          <lb/>δέῃ, διδάσκουσα μέτρον καὶ καιρὸν καὶ ποιότητα,
          <lb/>κυνηγετικῆς δὲ καὶ συμπάσης θηρευτικῆς, ὅταν
          <lb/>αὖ τούτων ἡ χρεία καλῇ, κατὰ ταὐτὰ δὲ καὶ σκαπτόντων
          <lb/>καὶ θεριζόντων καὶ ὑλοτομούντων καὶ ἐρεσσόντων
          <lb/>καὶ ὀρχουμένων καὶ πᾶν ὁτιοῦν ἐνεργούντων ἐπιστατεῖ
          <lb/>τε καὶ ἄρχει καὶ προστάττει.</p>
        </div>
      <div type="textpart" subtype="chapter" n="45" xml:id="_45">
        <p rend="indent">
<lb/>Μία τῶν τοιούτων ἐστὶ τεχνῶν καὶ
          <lb/>ἡ περὶ τὰ παλαίσματα — καλῶμεν δ’ αὐτήν, εἰ βούλει,
          <pb n="3.95" facs="BIUSante_352381x03_0108"/>
          <lb/>παιδοτριβικήν — αὕτη μὲν οὐδ’ ἐπαΐουσα τῶν πρὸς
          <lb/>ὠφέλειάν τε καὶ βλάβην τοῦ σώματος, εὐσχήμονας δὲ
          <lb/>καὶ πολυειδεῖς καὶ καταβλητικὰς καὶ ἀπόνους ἐξευρίσκουσα
          <lb/>λαβάς θ’ ἅμα καὶ || <milestone unit="kuhn.pb" n="5.892" resp="Kühn"/> κινήσεις οὐδὲν ἧττον τῆς
          <lb/>ὀρχηστικῆς. ἀλλ’ ἐκείνη μὲν οὐκ ἀντιποιεῖται τῆς περὶ
          <lb/>τὸ σῶμα θεραπείας· ἡ παιδοτριβικὴ δ’ οὐκ οἶδ’ ὅπως
          <lb/>ὑπ’ ἀναισθησίας ἐσχάτης οἷον ἔμπληκτός τις οἰκέτης
          <lb/>ἐπανίσταται δεσπότῃ χρηστῷ, τῇ γυμναστικῇ, καθάπερ
          <lb/>εἰ καί τις ὁπλίτης ἢ ἱππεὺς ἢ τοξότης ἢ σφενδονήτης
          <lb/>ἢ ἀκοντιστὴς ἀντιλέγοι τῷ στρατηγῷ παρατάττοντί τε
          <lb/>καὶ ὁπλίζοντι καὶ πρὸς τὸν πόλεμον ἐξάγοντι καὶ αὖθις
          <lb/>ἡσυχάζειν κελεύοντι· μαίνοιτο γὰρ ἄν που κἀκεῖνος,
          <lb/>εἰ τὸν στρατηγὸν εἰς τὰς κατὰ μέρος ἐνεργείας
          <lb/>προκαλούμενος, εἶτα βελτίων εὑρισκόμενος ἢ κοινωνεῖν
          <lb/>ἀξιοῖ τῆς ἀρχῆς ἢ μέρος ἀποφαίνοι τὴν αὑτοῦ τέχνην τῆς
          <lb/>στρατηγικῆς. μαίνοιτο δ’ ἂν οὐδὲν ἧττον, οἶμαι,
          <lb/>καὶ ὁ παιδοτρίβης ἢ κοινωνεῖν γυμναστικῆς ἢ μέρος
          <lb/>ἔχειν αὐτῆς οἰόμενος· ὑπηρέτης γάρ ἐστι μόνον, ὥσπερ
          <lb/>γ’ ὁ στρατιώτης τῆς στρατηγικῆς, οὕτω καὶ ὁ παιδοτρίβης
          <lb/>[αὐτὸς γάρ], ᾖ μὲν γυμνάζει, τῆς γυμναστικῆς,
          <lb/>ᾗ δ’ ἀσκεῖ τέχνην παλαισμάτων, ἑτέρας αὗ τινός ἐστιν
          <lb/>ἐπιτηδεύσεως ὑπηρέτης, ἣν ἐγὼ μὲν ὀνομάζω || <milestone unit="kuhn.pb" n="5.893" resp="Kühn"/> καταβλητικήν,
          <lb/>οὐ μήν γ’ αὑτοὺς οὕτω καλοῦσιν οἱ τοὺς
          <lb/>ἀθλητὰς ἀσκοῦντες, ἀλλὰ γυμναστὰς ὀνομάζουσι. καίτοι
          <lb/>κατά γε τὴν ἀλήθειαν ἕτερον μέν ἐστι παιδοτριβικὴ
          <lb/>καθάπερ ἡ τοξευτική, καταβλητικὴ δ’ οἷόνπερ ἡ
          <pb n="3.96" facs="BIUSante_352381x03_0109"/>
          <lb/>στρατηγική, γυμναστικὴ δ’ οἷον ἡ ἰατρική, καὶ διτταῖς
          <lb/>ὑπηρετεῖ τέχναις ἐφεστώσαις ἑκάστη τῶν τοιούτων.
          <lb/>οὕτω γὰρ καὶ ἡ σκυτοτομικὴ τὸ μὲν ὡς στρατιώτῃ
          <lb/>τῷδέ τινι χρηστὸν ὑπόδημα παρὰ τῆς στρατηγικῆς ἐκδιδάσκεται,
          <lb/>τὸ δ’ ὡς εἰς ὑγίειαν ἐπιτήδειον ὑπὸ τῆς
          <lb/>περὶ τὸ σῶμα τέχνης ἐργάζεσθαι κελεύεται. ὡσαύτως
          <lb/>δὲ καὶ ἡ μαγειρικὴ τὸ μὲν εἰς ὑγίειαν ὄψον ἰατρῷ τε
          <lb/>καὶ ὑγιεινῷ παρασκευάζει, τὸ δ’ εἰς ἡδονὴν τέχνῃ μὲν
          <lb/>οὐκέτι τοῦτό γ’ οὐδεμιᾷ, κολακείᾳ δέ τινι τὸ τέλος οὐ
          <lb/>τὴν ὑγίειαν, ἀλλὰ τὴν ἡδονὴν πεποιημένῃ. καὶ δὴ οὖν
          <lb/>καὶ ⟨ἡ⟩ παλαιστικὴ τὸ μὲν εἰς ὑγίειαν χρηστὸν ὑγιεινοῖς
          <lb/>τε καὶ γυμνασταῖς παρασκευάζει, τὸ δ’ εἰς διάθεσιν
          <lb/>ἀθλητικὴν ἐκείνῃ τῇ κακοτεχνίᾳ τῇ πολλάκις
          <lb/>εἰρημένῃ, τῇ καλούσῃ μὲν ἑαυτὴν γυμναστικήν, κάλλιον
          <lb/>δ’ ἂν ὀνομασθείη καταβλητική. καὶ γὰρ οὖν καὶ
          <lb/>ὀνομάζουσιν αὐτὴν οἱ Λάκωνες καββαλικὴν καὶ καββαλικώτερον
          <lb/>ἑαυτῶν || <milestone unit="kuhn.pb" n="5.894" resp="Kühn"/> γέ φασιν εἶναι τὸν ἐν ταύτῃ τεθραμμένον,
          <lb/>οὐκ ἰσχυρότερον.</p>
        </div>
      <div type="textpart" subtype="chapter" n="46" xml:id="_46">
        <p rend="indent">
<lb/>Ὅπου γε καὶ ἡ ὑγιαίνουσα πολιτεία
          <lb/>μισεῖ τοῦτο τὸ ἐπιτήδευμα καὶ βδελύττεται, πάσης μὲν
          <lb/>τῆς εἰς τὸν βίον ἰσχύος ἀνατρεπτικὸν ὑπάρχον, εἰς
          <lb/>οὐκ ἀγαθὴν δὲ τοῦ σώματος ἄγον διάθεσιν. ἐγὼ γοῦν
          <lb/>ἐπειράθην ἐμαυτοῦ πολλάκις ἰσχυροτέρου τῶν ἀρίστων
          <lb/>εἶναι δοκούντων καὶ πολλοὺς στεφανίτας ἀγῶνας ἀνῃρημένων
          <lb/>ἀθλητῶν. ἔν τε γὰρ ὁδοιπορίαις ἁπάσαις
          <lb/>ἄχρηστοι τελέως ἦσαν ἔν τε [ταῖς] πολεμικαῖς πράξεσιν,
          <pb n="3.97" facs="BIUSante_352381x03_0110"/>
          <lb/>ἔτι δὲ μᾶλλον ἐν πολιτικαῖς τε καὶ γεωργικαῖς, εἰ δέ
          <lb/>που καὶ φίλῳ νοσοῦντι παραμεῖναι δέοι, πάντων ἀχρηστότατοι
          <lb/>συμβουλεῦσαί τε καὶ συσκέψασθαι καὶ συμπρᾶξαι,
          <lb/>ταύτῃ μέν, ᾗπέρ γε καὶ οἱ σύες. ἀλλ’ ὅμως
          <lb/>οἱ τούτων ἀτυχέστατοι καὶ μηδεπώποτε νικήσαντες
          <lb/>ἐξαίφνης ἑαυτοὺς ὀνομάζουσι γυμναστάς, εἶτ’ οἶμαι καὶ
          <lb/>κεκράγασιν οὐδὲν ἦττον τῶν συῶν ἐκμελεῖ καὶ βαρβάρῳ
          <lb/>φωνῇ. τινὲς δ’ αὐτῶν καὶ γράφειν ἐπιχειροῦσιν ||
          <lb/><milestone unit="kuhn.pb" n="5.895" resp="Kühn"/> ἢ περὶ τρίψεως ἢ εὐεξίας ἢ ὑγιείας ἢ γυμνασίων, εἶτα
          <lb/>προσάπτεσθαι τολμῶσι καὶ ἀντιλέγειν οἷς οὐδ’ ὅλως
          <lb/>ἔμαθον, οἷος καὶ ὁ πρώην μὲν Ἱπποκράτει ἐγκαλῶν
          <lb/>ὡς οὐκ ὀρθῶς ἀποφηναμένῳ περὶ τρίψεως. ἐπεὶ δ’
          <lb/>ἡμᾶς ἀφικομένους ἠξίωσάν τινες τῶν παρόντων ἰατρῶν
          <lb/>τε καὶ φιλοσόφων ἅπαντα διελθεῖν αὐτοῖς τὸν λόγον,
          <lb/>εἶτ’ ἐφαίνετο ἁπάντων πρῶτος ὑπὲρ αὐτῆς Ἱπποκράτης
          <lb/>ἀποφηνάμενος ἄριστα, παρελθὼν εἰς τὸ μέσον ἐξαίφνης
          <lb/>ὁ αὐτοδίδακτος ἐκεῖνος γυμναστὴς ἐκδύσας παιδάριον
          <lb/>ἐκέλευσεν ἡμᾶς τρίβειν τε τοῦτο καὶ γυμνάζειν ἢ σιωπᾶν
          <lb/>περὶ τρίψεως καὶ γυμνασίων, εἶτ’ ἐφεξῆς ἐβόα·
          <lb/>ποῦ γὰρ Ἱπποκράτης εἰσῆλθεν εἰς σκάμμα; ποῦ δ’ εἰς
          <lb/>παλαίστραν; ἴσως οὐδ’ ἀναχέασθαι καλῶς ἠπίστατο.
          <lb/>οὗτος μὲν οὖν ἐκεκράγει τε καὶ ἄλλως οὐδὲ σιωπῶν
          <lb/>ἀκούειν ἐδύνατο καὶ μανθάνειν τὰ λεγόμενα, ἡμεῖς δὲ
          <lb/>κατὰ σχολὴν τοῖς παροῦσι διελέχθημεν, ὡς ὅμοιον ὁ
          <lb/>κακοδαίμων ἐκεῖνος ἐργάζοιτο μαγείρῳ τε καὶ σιτοποιῷ
          <lb/>περὶ πτισάνης ἢ ἄρτου διαλέγεσθαι τολμῶντι κἄπειτα ||
          <pb n="3.98" facs="BIUSante_352381x03_0111"/>
          <lb/><milestone unit="kuhn.pb" n="5.896" resp="Kühn"/>φάσκοντι· ποῦ γὰρ Ἱπποκράτης ἐν μαγειρείῳ διέτριψεν
          <lb/>ἢ ἐν μυλῶνι; σκευασάτω γοῦν μοι πλακοῦντα καὶ
          <lb/>ἄρτον καὶ ζωμὸν καὶ λοπάδα, ἔπειθ’ οὕτως ὑπὲρ αὐτῶν
          <lb/>διαλεγέσθω.</p>
        </div>
      <div type="textpart" subtype="chapter" n="47" xml:id="_47">
        <p rend="indent">
<lb/>Τί ποτ’ οὖν, φήσεις, ἰατροὺς ὀνομάζομεν
          <lb/>Ἱπποκράτην τε καὶ τὸν ἀπ’ αὐτοῦ χορόν, εἴπερ
          <lb/>οὐ κατὰ πάσης τῆς περὶ τὸ σῶμα τέχνης τοὔνομα
          <lb/>φέρομεν, ἀλλὰ κατὰ μόνου τοῦ μέρους αὐτῆς, ὃ τοὺς
          <lb/>κάμνοντας ἰᾶται; φαίνονται μὲν γὰρ ὅλην μεταχειρισάμενοι
          <lb/>τὴν τέχνην, ὡς μηδὲ τὸ περὶ τὰ γυμνάσια
          <lb/>μέρος αὐτῆς ἀπολιπεῖν. ὅτι πρώτου συστάντος ὅλης
          <lb/>τῆς τέχνης μέρους τοῦ θεραπευτικοῦ, διότι καὶ μάλιστα
          <lb/>κατήπειγεν, ὕστερον δὲ κατὰ πολλὴν σχολὴν αὐτῷ
          <lb/>προστεθέντος τοῦ φυλακτικοῦ τε καὶ ὑγιεινοῦ προσαγορευομένου,
          <lb/>τὴν ὅλην τέχνην ἀπὸ τοῦ μέρους ὀνομασθῆναι συνέβη,
          <lb/>καθάπερ ἐπ’ ἄλλων πολλῶν ἐγένετο·
          <lb/>καὶ γὰρ γεωμέτρας ὀνομάζομεν οὐ τοὺς περὶ τῶν ἐπιπέδων
          <lb/>σχημάτων μόνον, ἀλλὰ καὶ τοὺς περὶ τῶν στερεῶν
          <lb/>ἐπισταμένους οὐδ’ ἔστιν οὐδεὶς νῦν ὥσπερ γεωμέτρης
          <lb/>οὕτω καὶ στερεομέτρης ὀνομαζόμενος, ἀλλ’ ||
          <lb/><milestone unit="kuhn.pb" n="5.897" resp="Kühn"/> ἐκλέλοιπε τοὔνομα, καθάπερ καὶ τὸ τῶν ὑγιεινῶν, οὐ
          <lb/>τῶν σωμάτων οὐδὲ τῶν διαιτημάτων λέγω τῶν ὑγιεινῶν,
          <lb/>ἀλλὰ τῶν ἐπισταμένων ἀνδρῶν ταῦτα, τῶν ὑπ’
          <lb/>Ἐρασιστράτου τοῖς ἰατροῖς ἀντιδιῃρημένων. ὡσαύτως
          <lb/>δὲ καὶ τριηράρχας μὲν ὠνόμαζον οἱ παλαιοὶ τοὺς
          <lb/>ἄρχοντας τῶν τριήρων, νῦν δ’ ἤδη πάντας οὕτω καλοῦσι
<pb n="3.99" facs="BIUSante_352381x03_0112"/>
<lb/>τοὺς ὁπωσοῦν ἡγουμένους στόλου ναυτικοῦ, κἂν
          <lb/>μὴ τριήρεις ὦσιν αἱ νῆες. ὅμοιόν τι τούτῳ περὶ τὴν
          <lb/>ἰατρικὴν ἐγένετο καὶ τοὺς ἰατρούς· ἀπὸ γὰρ τοῦ πρώτου
          <lb/>συστάντος μέρους ὅλην τε τὴν περὶ τὸ σῶμα
          <lb/>τέχνην ὀνομασθῆναι συνέβη τοῦ χρόνου προϊόντος
          <lb/>ἰατρικὴν αὐτόν τε τὸν ἐπιστήμονα τῆς τέχνης ἰατρόν.
          <lb/>οὔκουν οὐδ’ ἀπεικός ἐστιν ἐρωτηθέντα τινὰ νῦν,
          <lb/>ἧστινός ἐστι τέχνης μέρος τὸ ὑγιεινόν, ἀποκρίνασθαι
          <lb/>τῆς ἰατρικῆς· ἐκταθείσης γὰρ ἐπὶ πλέον τῆς προσηγορίας
          <lb/>καὶ μηκέτι τὸ μέρος ἀλλ’ ὅλην τὴν περὶ τὸ σῶμα
          <lb/>τέχνην σημαινούσης Ἱπποκράτης τε δικαίως καὶ οἱ νῦν
          <lb/>ἅπαντες ἰατροὶ ὀνομάζονται· ἴσασι γὰρ μόρια τῆς
          <lb/>τέχνης αὐτῆς δύο τὰ μέγιστα, θεραπευτικόν τε καὶ
          <lb/>ὑγιεινόν. αὐτοῦ δ’ αὗ πάλιν τοῦ ὑγιεινοῦ μέρους
          <lb/>ἴσασι τὸ γυμναστικόν, || <milestone unit="kuhn.pb" n="5.898" resp="Kühn"/>  ὡς καὶ πρόσθεν ἐπιδέδεικται.
          <lb/>καθάπερ οὖν Ἱπποκράτης καὶ Διοκλῆς καὶ Πραξαγόρας
          <lb/>καὶ Φιλότιμος καὶ Ἡρόφιλος ὅλης τῆς περὶ τὸ
          <lb/>σῶμα τέχνης ἐπιστήμονες ἦσαν, ὡς δηλοῖ τὰ συγγράμματα
          <lb/>αὐτῶν, οὕτως αὖ πάλιν οἱ περὶ Θέωνα καὶ Τρύφωνα
          <lb/>τὴν περὶ τοὺς ἀθλητὰς κακοτεχνίαν μετεχειρίσαντο,
          <lb/>καθάπερ αὖ καὶ τὰ τούτων δηλοῖ συγγράμματα,
          <lb/>παρασκευήν τέ τι γυμνάσιον ὀνομαζόντων καὶ αὖθις
          <lb/>ἕτερόν τι μερισμόν, ἔπειτ’ ἄλλο τι τέλειον, ἀποθεραπείαν
          <lb/>δ’ ἄλλο, καὶ ζητούντων, εἴτε κατὰ τὴν τοιαύτην
          <lb/>περίοδον ἀσκητέον ἐστὶ καὶ γυμναστέον τὸν ἀθλητὴν
          <lb/>εἴτε κατ’ ἄλλον τινὰ τρόπον. ᾗ καὶ θαυμάζειν ἐπέρχεταί
          <pb n="3.100" facs="BIUSante_352381x03_0113"/>
          <lb/>μοι τῶν νῦν τοὺς ἀθλητὰς γυμναζόντων, ὅταν
          <lb/>ἀμφισβητούντων ἀκούσω μέρος εἶναι τῆς ἑαυτῶν τέχνης
          <lb/>τὸ ὑγιεινόν. ὅπου γὰρ οὐδὲ τῆς ὄντως γυμναστικῆς μέρος
          <lb/>ἐστὶν ἀλλ’ ἔμπαλιν ἐκείνη μέρος ὑγιεινοῦ, τί χρὴ
          <lb/>περὶ τῆς τούτων κακοτεχνίας ἀμφιβάλλειν, ἢ μήτε μέρος
          <lb/>ἐστὶν ὅλως τῆς περὶ τὸ σῶμα τέχνης ἐπιτηδεύματός τε
          <lb/>προέστηκεν οὐχ ὑπὸ Πλάτωνος μόνον ἢ Ἱπποκράτους,
          <lb/>ἀλλὰ καὶ τῶν ἄλλων ἁπάντων ἰατρῶν τε καὶ φιλοσόφων
          <lb/>ἀτιμαζομένου;</p>
        </div>
      </div>
  </body>
</text>
</TEI>
